# 箧中词

[TOC]

## 序

> 仲脩有《箧中词》今集之选。始自国初，迄于并世作者。而以所为《复【复】堂词》一卷附焉。刻于江寍【宁】，属为校字。
> 是选与青浦王氏、海盐黄氏颇有异同，旨隐辞微，且出二家外。其题词名者从别集，仅题名者从诸家选本。第就箧中所存，甄采百一，布之四方，以为喤引。续有所得，则仿补人、补词之例。
> 又宋曾慥《乐府雅词》、赵闻礼《阳春白雪》、周密《绝妙好词》皆以己作与诸家并列，仲脩犹前志也。
> 刻既竟，爰述其缘起如此。
> 壬午秋七月
> 金坛冯煦

## 谭献自序

> 国朝二百余年，问学之业绝盛，固陋之习盖寡。自六书九数、经训文辞、篆隶之字、开方之图，推究于汉以后、唐以前者备矣。
> 至于填词，仆少学焉。得本辄寻其所师，好其所未言。二十余年而后写定，就所睹见，记题曰“箧中”。其事为大雅所笑，其旨与凡人或殊。容若、竹垞而后，且数变矣。论具卷中，不覼〖luo〗缕也。李白、温岐，文士为之。升元、靖康，君主为之。将相大臣范仲淹、辛弃疾为之。文学侍从苏轼、周邦彦为之。志士遗民王沂孙、唐珏之徒，皆作者也。
> 昔人之论赋曰“惩一而劝百”。又曰“曲终而奏雅”。丽淫丽则，辨于用心。无小非大，皆曰立言。惟词亦有然矣。
> 谭献叙
> 光绪四年立秋日

# 箧中词 今集一

> 仁和谭献籑录

## 吴伟业

### 浣溪沙
断颊微红眼半醒〖xīng〗。背人蓦地下阶行。摘花高处赌身轻。
细拨熏鑪【炉】香缭绕、嫩涂吟纸墨敧〖qī〗倾。惯猜闲事为聪明。

> 本色词人语

### 满江红 `蒜山怀古`
沽酒南徐、听夜雨江声千尺。记当年阿童东下、佛狸〖Bili〗深入。白面书生成底用、箫郎裙屐偏轻敌。笑风流北府好谈兵、参军客。
人事改、寒云白。旧垒废、神鸦集。尽沙沈【沉】浪洗、断戈残戟。落日楼船鸣铁锁、西风吹尽王侯宅。任黄芦苦竹打寒潮、渔樵笛。

> 涩于稼轩

### 贺新郎 `病中有感`
万事催华发。论龚生天年竟夭、高名难没。吾病难将医药治、耿耿胸中热血。待洒向西风残月。剖却心肝今置地、问华佗解我肠千结。追往恨、倍凄咽。
故人慷慨多奇节。为当年沉吟不断、草闲偷活。艾灸眉头瓜喷鼻、今日须难决绝。早患苦、重来千叠。脱屣〖xǐ〗妻孥〖nu〗非易事、竟一钱不值何须说。人世事、几完缺。

## 熊文举

### 南乡子
秋色集颿【帆】樯。一带伤心路渺茫。记得邮亭曾系〖ji〗马、斜阳。人在红楼倦晚妆。
往事隔星霜。门巷愔〖yīn〗愔砌草荒。崔护重来应不改、凄凉。燕子呢喃话短长。

## 龚鼎孳〖zī〗

### 点绛唇 `咏草、用和靖韵`
帘外河桥、绿围裙带无人主。绣鞯〖jiān〗行处。踏碎梨花雨。
目送春山、南浦烟光莫【暮】。牵春去。柔肠无数。苏小门前路。

### 东风第一枝 `春夜、同秋岳`
凤琯〖guǎn〗排烟、鹅笙沸月、岁华初到街鼓。柳丝约定欢期、花信吹开恨处。今宵酒盏、又句引蝶翻蜂聚。近小窗红雨生生、吹做一帘芳雾。
飞艳缕紫绒偷度。挑〖tiāo〗锦字玉麟旧侣。远山千叠销魂、画屏一联绣句。东风力软、便逗起春愁无数。趁踏青好赋闲情、莫遣少年空去。

> 有讽

### 薄幸 `秋岳将以病去湖上、留饮寓斋、命制一词、即用其韵`
碧帘风绾〖wǎn〗。度早燕花桥月栈。喜赛酒歌楼人在、共试锦镫春眼。倚晓阑消【瘦】【腰】围、晴湖十里空丝管。恨凤佩星遥、琼筝屏隔、不耐啼莺冷暖。
看麝粉经行处、调〖diao〗马路绮罗飘散。待青回双鬓、香添半臂、片帆吹送吴趋缓。聚稀欢短。劝烟篷彩缆多情、莫负金尊【樽】满。江头鼓角、恼乱秦台楚馆。

> 去国怀人日暮涂远

## 赵进美

### 醉落魄 `望月`
木犀小院。碧云夜静孤轮满。乱红送影湘裙【群】展。六曲屏山、翠幙【幕】深深卷。
曲〖qū〗尘袜薄苔痕软。画楼咫尺清光远。水沉香尽归仍孏【懒】。绣被人寒、不共金凫暖。

> 觚棱之梦

## 李雯

### 菩萨蛮
蔷薇未洗燕支雨。东风不合催人去。心事两朦胧。玉箫春梦中。
斜阳芳草隔。满目伤心碧。不语问青山。青山响杜鹃。

> 亡国之音

### 谒金门 `红叶`
枫叶舞。染出江空天暮。隔岸燕支新雨堕、小楼肠断处。
叠叠乱红秋露。又被西风吹去。翠【袖】拾来看几度。欲题无一语。

> 凄咽

### 鹊踏枝 `落叶`
惨碧愁黄无气力。做尽秋声、砌满阑干侧。疑是纱窗风雨入。斜阳又送栖鸦急。
不比落花多爱惜。南北东西、自有人知得。昨夜小楼寒四壁。半堆金井霜华白。

> 客子畏人

### 凤皇【凰】台上忆吹箫
漏咽铜龙、风销蜡凤、醒来犹倚香篝。对双鸾临镜、妆罢还羞。满目青山画里、萦别绪生怕凝眸。难消受。一庭芳草、懒上帘钩。
悠悠。春风度也、者千万垂杨、不系扁舟。自吹箫人去、烟锁云稠。应念别时清泪、登临处回首江流。东风紧、落花飞絮、遍写离愁。

### 虞美人 `春雨`
廉纤断送荼蘼架。衣润笼香罢。鹧鸪啼处不开门。生怕落花时候近黄昏。
艳阳惯被东君妒。吹雨无期莫【暮】。丝丝只欲【傍】妆楼。却作一江红泪满金篝。

> 九辨之遗

### 虞美人 `惜春`
蜂黄蝶粉依然在。无奈春风改。小窗微切玉玲珑。千里行尘不惜牡丹红。
西陵松柏知何处。目断金椎路。无端花絮上帘钩。飞下一天春恨满皇州。

> 故国之思

### 浪淘沙 `杨花`
金缕晓风残。素雪晴翻。为谁飞下玉阑干。可惜章台新雨后、踏入沙闲。
沾惹忒无端。乱扑征鞍。一春幽梦绿萍闲。暗处消魂罗【袖】薄、与泪偷弹。

> 哀于堕溷

### 风流子 `送春同芝麓`
谁教春去也、人间恨何处问斜阳。见花褪残红、莺捎浓绿、思量往事、尘海【茫茫】。芳心谢、锦梭停旧织、麝月懒新妆。杜宇数声、尚余惊梦、碧阑三尺、空倚愁肠。
东君抛人易、回头处犹是昔日池塘。留下长杨紫陌、付与谁行。想折柳声中、吹来不尽、落花影里、舞去还香。难把一尊轻送、多少暄凉。

> 同病相怜

## 曹溶

### 薄幸 `题壁`
绿杨丝绾。勒马处一程云栈。慢伫想安排此夜、知入谁家泪眼。试说与宿雨餐沙、三秋禁断闲箫管。更止酒新盟、攀花密祝、青鬓偎人不暖。
向有限关河里、偏只见悲欢聚散。记粉巾鸳字、歌裙【裙】凤缕、寻思误把归期缓。不干缘浅。要迷踪困影、山尖海角填情满。自欢自惜、莫负风亭月馆。

### 霓裳 `中序弟【第】一镜`
绣囊冷云软。古意何年读秦篆。余的的〖didi〗冰心清浅。伴罗荐春衫。珠珰玉串。凝愁不卷。似新蟾楼侧初转。怪生就影儿无几、终日向人满。
消遣。彩丝双绾。仗频磨铅华吹暖、依旧相对天远。况霜杵魂惊、霖铃路断。浓妆近来懒。只描得长蛾一半。菱花里自看妖冶、却胜薄情眼。

> 沉着似盛唐诗

## 宋征璧

### 醉花阴
豆蔻梢头花半吐。阑畔微微雨。一炷水沉香、六曲屏风、人在深深处。
绿纱窗外春莺语。密约防鹦鹉。莫道不相思、翠幙珠楼、休放相思去。

### 满庭芳 `寒食`
云覆银塘、风吹野葛、盈畴麦浪芊〖qiān〗绵。王孙芳草、惆怅已连天。踏破牛羊上陇、总埋没旧恨新怜。斜阳里、漫留华表、回首一年年。
平田。愁此日、龙蛇禁火、往事相传。但铜驼棘里、石马坟边。霸业已随流水、空遗恨痛血染啼鹃。伤心客、春城眺望、极目洒寒烟。

## 宋琬

### 浣溪沙
乍暖犹寒二月天。玉楼长【傍】博山眠。沉香火冷少人添。
残雪才消春鸟哢〖long〗。画阑干外草芊绵。几时青得到郎边。

### 蝶恋花 `旅月怀人`
月去疏帘才几尺。乌鹊惊飞、一片伤心白。万里故人关塞隔。南楼谁弄梅花笛。
蟋【蟀】灯前欺病客。清影裴回、欲睡何由得。墙角芭蕉风瑟瑟。生憎遮掩窗儿黑。

> 忧谗

### 满江红 `秋夜闻蟋蟀`
试问哀蛩、缘底事终宵呜咽。料得汝前生多是、臣孤子孽。青璅【琐】闼边缨络艸【草】、碧纱窗外玲珑月。况兼他万户捣衣声、同凄切。
梧叶落、西风冽。莲漏滴、征鸿灭。似杜鹃春怨、年年啼血。千里黄云关塞客、三秋纨扇长门妾。背银釭和泪共伊愁、床前说。

## 宋征舆

### 小重山
春流半绕凤皇【凰】台。十年花月夜泛金杯。玉箫呜咽画船开。清风起、移棹【桌】上秦淮。
客梦五更回。清砧迎塞雁渡江来。景阳宫井断苍苔。无人处秋雨落宫槐。

### 踏莎行
锦幄销香、翠屏生雾。妆成漫倚纱窗住。一双青雀到空庭、梅花自落无人处。
回首天涯、归期又误。罗衣不耐东风舞。垂杨枝上月华明、可怜独上银牀去。

> 何减冯韦

### 忆秦娥 `杨花`
黄金陌。十里春云白。春云白。迷离满眼、江南江北。
来时无奈珠帘隔。去时着尽东风力。东风力。留他如梦、送他如客。

> 身世可怜

### 浪淘沙 `令秣陵秋旅`
雁字起江干。红藕花残。月明昨夜照更阑。酒醒忽惊秋色近、回首长安。
零落晓风寒。乡梦须还。凤城衰柳不堪攀。木落秦淮人欲去、无限关山。

> 缩本哀江南赋

### 蝶恋花
宝枕轻风秋梦薄。红敛双蛾、颠倒垂金雀。新样罗衣浑弃却。犹寻旧日春衫着。
偏是断肠花不落。人苦伤心、镜里颜非昨。曾误当初青女约。只今霜夜思量着。

> 悱恻忠厚

### 玉楼春 `燕`
雕梁画栋原无数。不问主人随意住。红襟惹尽百花香、翠尾扫开三月雨。
半年别我归何处。相见如将离恨诉。海棠枝上立多时、飞向小桥西畔去。

> 探喉而出

### 醉落魄 `春闺风雨`
无人到处。未开红杏先飘坠。远烟着树生千缕。掩映窗纱、不见相思路。
落花难向金沟住。一江红泪流将去。鹧鸪声急催天暮。料得黄昏、枕底愁无数。

### 绮罗香 `落花`
寒食烟销、清明雾冷、一日便教春暮。千里飞花、目送满天红雨。乍吹来深院珠帘、又舞向小桥官渡。血模糊万点燕支、杜鹃啼尽行人路。
画眉阁上窗开、为问绯桃浓李、顿归何处。芳草池中、已被轻潮流去。空自说薄幸天涯、早断送艳阳无数。向残英泣望东风、夜深吹不住。

## 王庭

### 暗香 `汉口夜泊`
半城落日。噪昏雅【鸦】惊起、垂天云黑。小艇泊来、不住江南住江北。黄鹤楼荒何在、只十里烟波凝碧。听不到醉酒仙人、楼上夜吹笛。
行客。眠未得。欲寄与暗怀、难附飞翼。停歌月出。鹦鹉洲横动寒色。历历晴川草树、轻浪卷一江风急。待晓发鸡唱也、满帆霜白。

> 南渡乐章之奥

## 王士正【祯】贻《衍波词》

### 点绛唇 `春词、和漱玉韵`
水满春塘、柳绵又蘸黄金缕。燕儿来去。几阵梨花雨。
情似黄丝、历乱难成绪。凝眸处。白苹红树。不见西洲路。

> 源出小乐府

### 减字木兰花 `杨花、和弇州韵`
纱窗梦起。极目玉关人万里。斜绾千条。自古销魂是灞桥。
春阴不尽。除却残莺谁借问。陌上楼前。消得香闺几日怜。

> 婵娟着眼

### 醉花阴
香闺小院闲清昼。屈戍交铜兽。几日怯轻寒、箫局香浓、不觉春光透。
韶光转眼梅花后。又催裁罗袖。最怕日初长、生受莺花、打叠人消。

> 含凄垂缩尚不堕入曲子

### 浣溪沙

`出镇淮门、循小秦淮折而北、陂岸起伏多态、竹木蓊郁、清流映带、人家多因水为园、亭榭溪塘幽窈而明瑟、颇尽四时之美。拏小艇循河西北行、林木尽处、有桥宛然、如垂虹下饮于涧、又如丽人靓妆袨服、流照明镜中、所谓红桥也。游人登平山堂、率至法海寺、舍舟而陆、径必出红桥下。桥四面皆人家荷塘、六七月间菡萏作花、香闻数里。青帘白舫、络绎如织、良谓胜游矣。予数往来北郭、必过红桥、顾而乐之、登桥四望、忽复裴回感叹。当哀乐之交乘于中、往往不能自喻其故。王谢冶城之语、景晏牛山之悲、今之视昔、亦有然邪。壬寅季夏之望、与箨庵茶村伯玑诸子、偶然漾舟、酒阑兴极、援笔成小词二章。诸子倚而和之、箨庵继成一章、予亦属和。嗟乎！丝竹陶写、何必中年、山水清音、自成佳话。予与诸子聚散不恒、良会未易遘。而红桥之名、或反因诸子而得传于后世、增怀古凭吊者之裴回感叹、如予今日、未可知也。`

北郭青溪一带流。红桥风物眼中秋。绿扬城郭是扬州。
西望雷塘何处是、香魂零落使人愁。淡烟芳草旧迷楼。

> 名贵

白鸟朱荷引画桡。垂杨影里见红桥。欲寻往事已魂销。
遥指平山山外路、断鸿无数水迢迢。新愁分付广陵潮。

> 风人之旨

### 山花子 `秋闺`
斗帐初垂懒卸头。任他紫栈减秦篝。帘外银河天似水、数更筹。
梧叶催蛩寒到枕、花枝和月午当楼。还似残春寒食夜、一般愁。

### 蝶恋花 `和漱玉韵`
凉夜沉沉花漏冻。敧枕无眠、渐听荒鸡动。此际闲愁郎不共。月移窗罅〖xia〗春寒重。
忆共锦衾无半缝。郎似桐花、妾似桐花凤。往事迢迢徒人梦。银筝断续连珠弄。

> 深于梁陈

### 贺新郎 `夜饮、用蒋竹山韵`
过雨花如绣。正罘罳〖fusī〗低垂四面、繁英香透。结客十年知己少、何似银筝翠袖。莫须问涛飞山走。且解金龟休作恶、未伤神丝竹中年后。空泪堕、金城柳。
长安一雨分新旧。更谁能望尘膝席、争名鸡口。高誓安期灵气尽、一望三山似阜。但海水尽成醇酒。鹦鹉螺杯金不落、问狂生得似公荣否。休暂住、握筝手。

> 居然胜欲

## 吴兆骞

### 念奴娇 `家信至有感`
牧羝〖dī〗沙碛〖qi〗、待风鬟唤作雨工行雨。不是垂虹亭子上、休盼绿杨烟缕。白苇烧残、黄榆吹落、也算相思树。空题裂帛、迢迢南北无据。
消受水驿山程、镫昏被冷、梦里偏叨絮。儿女心肠英雄泪、抵死偏萦离绪。锦字闺中、璚【琼】枝海上、辛苦随穷戍。柴车冰雪、七香金犊何处。

> 其气不怯宜乎生还

## 李天馥

### 忆王孙 `春望`
妒春良夜爱春朝。花外红楼卷绛绡。极目香尘旧板桥。路迢迢。不见归鞍见柳条。

> 人意中语

## 邹祇谟〖ZōuZhīmo〗

### 祝英台近 `旅怀、用商文毅韵`
树森森、波淼淼、回首京华路。无限离情、【趱】〖zǎn〗数声鸣橹。遥看一片黄云、两行绿树、遮断却故乡来处。
无情绪。谁念寥落天涯、杯酒和风雨。梦去愁来、消息浑无据。便教两字平安、三千里外、怎博得夜深私语。

## 孔尚任

### 鹧鸪天
院静厨寒睡起迟。秣陵人老看花时。城连晓雨枯陵树、江带春潮坏殿基。
伤往事、写新词。客愁乡梦乱如丝。不知烟水西村舍、燕子今年宿【傍】谁。

> 哀于麦秀

## 曹贞吉

### 留客住 `鹧鸪`
瘴云苦。偏五溪沙明水碧、声声不断、只劝行人休去。行人今古如织、正复何事关卿频寄语。空祠废驿、便征衫湿尽、马蹄难驻。
风更雨。一发中原、杳无望处。万里炎荒、遮莫摧残毛羽。记否越王春殿、宫女如花、只今惟剩汝。子规声续、想江深月黑、低头臣甫。

> 投荒念乱之感

### 玉楼春 `春晚`
蘼芜一翦【剪】城南路。弱絮随风乱如雨。垂鞭常到日斜时、送客每逢肠断处。
愔愔门巷春将莫【暮】。树底蔫红愁不语。画梁燕子睡方浓、落尽香泥却飞去。

> 警策

### 水龙吟 `白莲`
平湖烟水微、个人仿佛横塘住。碧云乍起、羽衣初试、靓妆楚楚。露下三更、月明千里、悄无寻处。想芦花苹叶、空濛一色、迷玉井、峰头路。
莫是苎萝未嫁、曳明珰若邪归去。游仙梦杳、瑶天笙鹤、凌波微步。宿鹭飞来、依稀难认、风吹一缕。泛木兰舟小、轻销掩映、问谁家女。

> 瑶台婵娟

## 董俞

### 满江红 `西湖感旧`
绣甸春浓、酒帘外青山无数。还记得桃花满院、刘郎前度。红烛画桡临别酒、碧箫残雨相思路。看韶光零落断桥边、斜阳莫【暮】。
无限景、烟中树。无限意、风前絮。对澄湖如镜、玉人何处。艳影尚疑花欲笑、丽情只有莺能诉。叹西陵松柏自年年、风流误。

## 江皋

### 江神子 `秋柳`
几枝疏树近斜阳。弄烟光。漾横塘。最是西风、南浦路凄凉。楼上凝妆人不见、春梦里、影微。
系人愁处万丝长。絮飞狂。燕飞忙。记得门前、曾控紫骝缰。此日支难斗舞、消尽、不堪量。

> 每作一波恒三过折

## 陆世楷

### 绮罗香 `春草`
河畔波平、山头烧净、石发沙痕齐吐。一色萋萋、遮断天涯归路。清梦杳谢客西堂、别魂黯江郎南浦。望遥空碧映蒲帆、离人时在绿杨渡。
倩谁传语故国、留取蘼芜径里、莫嫌迟莫【暮】。客舍蒙茸、只有青袍如故。正芳时女伴同寻、问旧日王孙何处。纵裙系得东风、怕闻鶗鴂语。

## 毛先舒

### 满江红 `暮春柳`
一片残阳、映几处河桥晴色。问当日征衫别泪、为谁沾湿。莫【暮】雨半梳【疏】魂欲断、绿阴如幄愁无极。减风流不似斗支、初相识。
章台路、春狼籍。灞水岸、烟斜织。盼香尘依旧、钿车金勒。飞絮影随风上下、离人望断江南北。怕重来剩有乱蝉嘶、千条碧。

> 丰柔婀娜

### 水龙吟 `一夜`
恍然梦影楼台、花枝乱学宫舞。云肩婵着、微红淡绿、恹恹眉妩。明月雕阑、好风罗袖、半飘香雨。自空梁燕别、春深不见、絮帘外、双双语。
想得非关此世。饮琼浆夙曾邀取。如何一夜、树头树底、残英无主。光景流波、此身也是、西陵抔〖pou〗土。只钟情无柰【奈】、年华垂老、越添凄楚。

> 诗人之词

## 沈谦

### 清平乐 `罗带`
香罗曾寄。小凤盘云腻。要识春来更细。剩得许多垂地。
玉钩移孔难寻。有时捻着沉吟。踪迹可知无定、两头都结同心。

> 小乐府遗意与俳词只隔一尘须严辨之

### 苏幕遮 `闺病`
燕声娇、花影碎。日过窗西、犹自厌厌睡。一线情丝常似醉。九十春光、半拥鸳鸯被。
靥销红、眉敛翠。便到沈身、总是多情泪。说与东风都不会。镜子裙儿、晓得人蕉萃【憔悴】。

### 东风无力南楼春望自度曲
翠密红疏、节候乍过寒食。燕冲帘、莺睨树、东风无力。正斜阳、楼上独凭阑、万里春愁直。
情思厌厌、纵写遍新诗、难寄归鸿双翼。玉簪恩、金钿约、竟无消息。但蒙天卷地是杨花、不辨江南北。

> 神似稼轩

### 一萼红 `春情`
漫窥帘。爰桃花万树、新雨折红缄。近水无言、随风有恨、敧斜直恁娇憨。栖不稳画梁双燕、为营巢终日语呢喃。似喜仍忧、乍暄还冷、情绪厌厌。
尽道西郊堪赏、便倡条冶叶、谁再沾黏。泪岂因花、病非中酒、羞称宋玉江淹。生受尽孤眠况味、眠又起真欲似春蚕。忽见隔墙山影、想杀眉尖。

### 清平乐
雪消水溢。柳岸金芽出。漠漠暗尘萦宝瑟。坐转一窗红日。
博山香袅烟丝。闲愁闲闷谁知。欲解罗衣去睡、黄莺又上花枝。

> 源出金莶

### 浪淘沙 `春恨`
弹泪湿流光。闷倚回廊。屏闲金鸭袅余香。有限青春无限事、不要思量。
只是软心肠。蓦地悲伤。别时言语总荒唐。寒食清明都过了、难道端阳。

> 天籁

### 满江红 `灯`
独对银釭、听街鼓不堪愁绝。却又是春阴陡暗、晚风偏劣。耿耿未成虚枕梦、摇摇转觉空房怯。镇凄凉流泪湿黄昏、花重叠。
云髻拥、香肌瞥。徒想像、增呜咽。怎照人欢会、照人离别。欲简私书还剔起、怕看孤影将吹灭。却才余一焰、解罗衣、翻成结。

> 幽思

## 吴绮

### 浣溪沙
南浦轻烟蘸碧波。西泠油壁少经过。琐窗独自画青蛾。
泪点渐同花片落、情丝长似柳条多。镜中金翠奈春何。

### 浣溪沙
吴苑青苔锁画廊。汉宫垂柳映红墙。教人愁杀是斜阳。
天上无端催晓暮、人闲何事有兴亡。可怜燕子只寻常。

> 东风红豆最下最传似此含凄古淡乃为不负

## 佟世南

### 山花子
芳信无由觅彩鸾。人闲天上见应难。瑶瑟暗萦珠泪满、不堪弹。
枕上彩云巫岫隔、楼头微雨杏花寒。谁在暮烟残照里、倚阑干。

> 不无天际轻阴之感

## 顾贞观

### 南乡子 `捣衣`
嘹唳夜鸿鸣。叶满阶除欲二更。一派西风吹不断、秋声。中有深闺万里情。
廊上月华明。廊下霜华结渐成。今夜戍楼归梦里、分明。人在回廊曲处迎。

> 清空若拭

### 双双燕 `用史梅溪韵`
单衣小立、正秋雨槐花、鬓丝吹冷。镜函如水、长忆画眉人并。残叶暗飘金井。问燕子归期未定。伤心社日辞巢、不是隔年双影。
香径。芹泥犹润。只一缕红丝、误他娇俊。几多恩怨、絮彻杏梁烟暝。传语别来安稳。待廿四番番风信。那时重试清狂、肯放雕梁独凭。

### 石州慢 `御河为漕艘所阻`
一月长河、柰阻崎岖。玉京犹隔。满身风露夜寒、谁问扣舷孤客。不如归去、从教锦缆牙樯、钓丝莫负秋江碧。何事访支机、悔乘槎踪迹。
凄绝。无端阅遍、战垒遗屯、邮亭败壁。只得几行、宫柳似曾相识。琵琶响断、那须月落回船、曲终始下青衫滴。晓镜待重看、有霜华堪织。

> 贫士失职

### 金缕曲 `寄吴汉槎`
季子平安否。便归来生平万事、那堪回首。行路悠悠谁慰藉、母老家贫子幼。记不起从前杯酒。魑魅搏人应见惯、料输他覆雨翻云手。冰与雪、周旋久。
泪痕莫滴牛衣透。数天涯依然骨肉、几家能彀【够】。比似红颜多薄命、更不如今还有。只绝塞苦寒难受。廿载包胥（xū）承一诺、盼乌头马角终相救。置此札、君怀袖。

我亦飘零久。十年来深恩负尽、死生师友。宿昔齐名非忝窃、试看杜陵消。曾不减夜郎僝僽。薄命长辞知己别、问人生到此凄凉否。千万恨、为君剖。
兄生辛未吾丁丑。共些时冰霜摧折、早衰蒲柳。词赋从今须少作、留取心魂相守。但愿得河清人寿。归日急翻行戍稿、把空名料理传身后。言不尽、观顿首。

> 使人增朋友之重可以兴矣

## 徐倬

### 金缕曲 `中秋月食`
碧海晶帘卷。问姮娥清辉须惜、浮云须遣。几点忧时嫠〖li〗妇泪、迸作九霄露泫。星影散漫空飞茧。此夕风光犹较可、忍来宵素魄留痕浅。桂华蠢、愁何展。
斗边一角银河显。怨无端投壶笑巧、南箕舌扁。更怕寒【芒】分道出、恼乱人闲鸡犬。天上恨婵娟难免。自有凌云修月斧、柰琼楼玉宇非专典。霓裳【袖】、阿谁剪。

> 词中杜陵此境宋人未有遗山伯雨之流也

## 性德容若《饮水词》

### 江城子
湿云全压数峰低、影凄迷。望中疑。非雾非烟、神女欲来时。若问生涯原是梦、除梦里、没人知。

### 浣溪沙
消息谁传到拒霜。两行斜雁碧天长。晚秋风景倍凄凉。
银蒜押帘人寂寂、玉钗敲竹信。黄花开也近重阳。
睡起惺忪强自支。绿倾蝉鬓下帘时。夜来愁损小支。
远信不归空伫望、幽期细数却参差。更兼何事耐寻思。
记绾长条欲别难。盈盈自此隔银湾。便无风雪也摧残。
青雀几时裁锦字、玉虫连夜翦春幡。不禁辛苦况相关。
肠断班骓去未还。绣屏深锁凤箫闲。一春幽梦有无间。
逗雨疏花浓澹改、关心芳字浅深难。不成风月转摧残。

### 菩萨蛮
问君何事轻离别。一年能几团圆月。杨柳乍如丝。故园春尽时。
春归归未得。两桨松花隔。旧事逐寒潮。啼鹃恨未消。
催花未歇花奴鼓。酒醒已见残红舞。不忍覆余觞。临风泪数行。
粉香看欲别。空剩当时月。月也异当时。凄清照鬓丝。
晶帘一片伤心白。云鬓香雾成遥隔。无语问添衣。桐阴月已西。
西风鸣络纬。不许愁人睡。只是去年秋。如何泪欲流。
乌丝画作回文纸。香煤暗蚀藏头字。筝雁十三双。输他作一行。
相看仍是客。但道休相忆。索性不还家。落残红杏花。

### 清平乐
风鬟云鬓。偏是来无准。倦倚阑干看月晕。容易语低香近。
软风吹过窗纱。心期便隔天涯。从此伤春伤别、黄昏只对梨花。

### 秋千索 `或作拨香灰云容若自度曲`
药阑携手销魂侣。争不记看承人处。除向东风诉此情、柰竟日春无语。
悠扬扑尽风前絮。又百五韶光难驻。满地梨花似去年、却多了廉纤雨。
游丝断续东风弱。无一语半垂帘幙。茜谁招曲槛边、弄一缕秋千索。
惜花人共残春薄。春欲尽纤如削。新月才堪照独愁、却又照梨花落。

### 浪淘沙
红影湿幽窗。尽春光。雨余花外却斜阳。谁见薄衫低髻子、抱膝思量。
莫道不凄凉。早近持觞。暗思何事断人肠。曾是向他春梦里、瞥遇回廊。

### 河传
春浅。红怨。掩双环。微雨花闲昼闲。无言暗将红泪弹。
阑珊。香销轻梦还。斜倚昼屏思往事。皆不是。空作相思字。记当时。垂柳丝。花枝。满庭蝴蝶儿。

### 临江仙
长记纱窗窗外语、秋风吹送归雅【鸦】。片帆从此寄天涯。一灯新睡觉、思梦月初斜。
便是欲归归未得、不如燕子还家。春云春水带轻霞。画船人似月,细雨落杨花。

### 念奴娇 `废园`
片红飞减、甚东风不语、只催飘泊。石上胭脂花上露、谁与画眉商略。碧愁瓶沈、紫钱钗掩、雀踏金铃索。韶华如梦、为寻好梦耽阁。
又是金粉空梁、定巢燕子、一口香泥落。欲写云笺凭寄与、多少心情难托。梅豆圆时、柳绵飘处、失记当初约。斜阳冉冉、断魂分付残角。

> 周稚圭曰或言纳兰容若南唐李重光后身也予谓重光天籁也恐非人力所及容若长调多不协律小令则格高韵远极缠绵婉约之致能使残唐坠绪绝而复续第其品格殆叔原方回之亚乎

### 台城路 `塞外七夕`
白狼河北秋偏蚤【早】、星桥又迎河鼓。清漏频移、微云欲湿、正是金风玉露。两眉愁聚。待归踏榆花、那时才诉。只恐重逢、明明相视更无语。
人间别离无数、向堆筵瓜果、碧天凝伫。连理千花、相思一叶、毕竟随风何处。羁栖良苦。算未抵空房、冷香啼曙。今夜天孙、笑人愁似许。

> 逼真北宋慢词

### 玉连环 `影`
何处。几叶萧萧雨。湿尽檐花、花底人无语。掩屏山。玉鑪寒。谁见两眉愁聚倚阑干。

### 蝶恋花
辛苦最怜天上月。一昔如环、昔昔都成玦。若似月轮终皎洁。不辞冰雪为卿热。

无那尘缘容易绝。燕子依然、软踏帘钩说。唱罢秋坟愁未歇。春丛认取双栖蝶。

眼底风光留不住。和暖和香、又上雕鞍去。欲倩烟丝遮别路。垂杨那是相思树。

惆怅玉颜成间阻。何事东风、不作繁华主。断带依然留乞句。班骓一系无寻处。

又到绿杨曾折处。不语垂鞭、踏遍清秋路。衰草连天无意绪。雁声远向萧关去。

不恨天涯行役苦。只恨西风、吹梦成今古。明日客程还几许。沾衣况是新寒雨。

萧瑟兰成看老去。为怕多情、不作怜花句。阁泪倚花愁不语。暗香飘尽知何处。

重到旧时明月路。袖口香寒、心比秋莲苦。休说生生花里住。惜花人去花无主。

> 势纵语咽凄淡无聊延已六一而后仅见湘真

### 临江仙 `寒柳`
飞絮飞花何处是、层冰积雪摧残。疏疏一树五更寒。爱他明月好、憔悴也相关。
最是繁丝摇落后、转教人忆春山。湔〖jiān〗裙梦断续应难。西风多少恨、吹不散眉弯。
带得些儿前夜雪、冻云一树垂垂。东风回首不胜悲。叶干丝未尽、未死只颦眉。
可忆红泥亭子外、纤舞困因谁。如今寂寞待人归。明年依旧绿、知否系班骓。

### 念奴娇
杨花飞絮、叹沉沉庭院、春归何许。尽日黄尘飞绮陌、迷却梦游归路。世事悠悠、生涯泛泛、醉眼斜阳暮。伤心怕问、断肠何处金鼓。
夜雨月色如银、和衣高卧、花影斜街度。脉脉此情谁得识、又道故人别去。细数落花、㪅【更】阑未睡、别是愁情绪。闻人长叹、西廊惟有鹦鹉。

## 钱芳标

### 忆少年
小屏残烛、小窗残雨、小楼残梦。铢衣已烟散、只蘅芜香重。
锦瑟华年愁里送。便凄凉也无人共。伤心白团扇、画秦娥箫凤。

> 原出义山

### 临江仙
历历槿篱芳草径、重来却是残春。春光无恙客愁新。露桃花不见、何况倚花人。
翠袖香微蝉鬓晚、当年几遍逡巡。半篙溪水蹙鱼鳞。夕阳叉手处、肠转似车轮。

> 适怨清和如闻锦瑟

### 双双燕 `逢长安旧歌者`
记休沐宴、唤宣武门西、蕊珠名部。丁香坼〖che〗后、见惯白浮鸠舞。怊〖chāo〗怅飞云散去、似一枕钧天欲曙。谁知落拓逢伊、又是江南春暮。
无数。清衫泪雨。对榻畔茶烟、鬓丝千缕。乌衣残照、剩否翠衿双语。闻说华榱〖cuī〗易主。渐老却玄都千树。赢得旧日何戡、莫唱渭城乐府。

> 固是推衍唐人正是词家本色

### 水龙吟 `咏萤`
黄昏庭院无人、何来几点疏星坠。未烧兰焰、乍移桃簟、催将秋思。巧入低穿、银牀渐冷、铜铺初闭。向画阑干畔、齐纨试扑、忽又逐、墙阴起。
飘落溪头山觜。也多情艸【草】粘花缀。狂纵暗度、朝来那管、雨零风碎。随【隋】苑荒凉、剩伊阅尽、年光如水。最无端赚得、玉阶长信泻如铅泪。

> 当时贰臣幸进词人刺之

### 薄幸 `故衣`
裲裆〖liǎngdāng〗残线。记镫底春葱〖cōng〗缉遍。向四角中央盘处、认取柔肠轮转。恨寸丝难系郎心、空箱叠并班姬扇。负冷试并〖Bīng〗刀、香添蕲〖Qi〗艾、多少深怜密眷。
到梦醒高唐后、愁不称沈松慢。枉熏笼珍重、鱼鳏〖guān〗凤渴卷衣人比天犹远。泪分明溅。待眠偎坐贴、新绵纵软体轻换。摩挲半晌、还怕缭绫易绽。

> 取裁六朝乐府声情亦肖似矣

### 河传
南浦。薄暮。水烟微。女伴湔裙未归。野棠风多红渐稀。飞飞。故沾金缕衣。
怊怅行人断消息。泪暗拭。妒杀双鸳比翼。赤栏桥碧。柳条。兰桡。来须趁晚潮。

### 齐天乐 `枫溪夜泊`
斜阳水庙停桡处、依稀浪萍前度。酒幔乘烟、鱼罾〖zēng〗晾晚、无恙浴禽眠树。溪童偶语。陡触发伤心、乱丝如许。越㮄【榜】吴樯、等闲断送岁华去。
新蟾半钩乍吐、黯情怀不记、绮窗眉妩。冲鼓催行、和衣殢〖ti〗酒、总把凤衾耽误。章台旧路。恐玉合荒唐、翠条非故。羞照澄波、验秋霜几缕。

### 水龙吟 `闻雁`
乍晴纹簟凉多、碎筝敲歇初更静。难成旅梦、一尊闲对、风帘镫影。隐隐高空、数声何处、月微烟暝。为稻粱催去、潇湘千里、蚤排个、衔芦阵。
拟把江乡书倩、水湛湛远滩枫冷。倦翮〖he〗联翩、夜寒应、鸭阑渔艇。尘满钿筝、十三弦柱、不堪重整。记廿年前向、秦邮野泊、有人同听。

> 神味居然淮海

### 望海潮 `和少游韵`
穷桑一发、银涛千仞、羲轮吐尽朝华。徐福不归、成连径去、酸风乱点惊沙。何处碾云车。有翠旓〖shāo〗缥渺、珠树交加。指点虚无、个中如睹织绡〖xiāo〗家。
荒墩又动金笳。正烟将着草、霰未成花。楼蜃灭来、汀鸥狎罢、人闲万节空嗟。竿影坏壖【堧】〖ruan〗斜。绕姑三庙侧、丛荻神雅【鸦】。从此、衹应沉醉是生涯。

> 当作于海事定后

### 疏影 `落照、用白石韵`
归飞属玉。带断霞几缕、舟畔争宿。极望长河、明灭中流、湘娥俨映班竹。群峰紫翠交凝处、一半隔烟江南北。怕画楼未放晶帘、赚出影单人独。
似线天涯趖〖suō〗尽、王孙尚何处、裙草空绿。自古无情、冉冉西驰、不管山邱华屋。寒冰旧路虞渊薄、莫再待比邻吹曲。暂挽留野寺残红、胜拓郭熙千幅。

## 彭孙遹羡门《延露词》

### 生查子
薄醉不成乡、转觉春寒重。鸳枕有谁同、夜夜和愁共。
梦好却如真、事往翻如梦。起立悄无言、残月生西弄。

> 唐调

### 浣溪沙 `客中小寒食作`
客里佳辰衹自怜。白榆初改汉宫烟。覆堤柳色正三眠。
芳树乍闻花气息、小楼几见月团圆。教人无柰暮春天。

### 柳梢青
何事沉吟。小窗斜日、立遍春阴。翠天寒、青衫人老、一样伤心。
十年旧事重寻。回首处山高水深。两点眉峰、半分带、憔悴而今。

> 不嫌太尽

### 宴清都 `萤火`
四壁秋声静。疏帘外几点飞来破暝。轻沾叶露、暗栖花蕊、乱翻银井。有时团扇惊回、又巧坐人衣相映。空自抱半晌微光、愿增照金枢景。
几番去深林、来穿小幔、高低不定。随风欲堕、带雨犹明、流辉耿耿。随【隋】家宫苑何在、腐草于今无片影。向山堂日伴幽人、琴书清冷。

> 绝似中仙

### 临江仙 `遣信`
青琐余烟犹在握、几年香冷巾篝。此生为客几时休。殷勤江上鲤、清泪湿书邮。
欲向镜中抚柳鬓、鬓丝知为谁秋。春阴漠漠锁层楼。斜阳如弱水、只管向西流。

### 花心动 `早秋客思`
几阵西风、凉气满林下乍收残暑。极目江天、蹴雪惊沙、千里迢遥吴楚。殷勤谢茱萸湾水、为侬好向秦溪去。还恐怕关山重叠、双鱼无据。
冉冉年光欲暮。正思归未得、含情欲语。待折疏华、寄取一枝、又远隔层城路。倚楼人听断肠声、惊秋客到伤心处。江南梦一曲潇潇暮雨。

> 体素储洁

### 踏莎行
莺掷金梭、柳抛翠缕。盈盈娇眼慵难举。落花一夜嫁东风、无情蜂蝶轻相许。
尺五楼台、秋千笑语。青鞋湿透燕支雨。流波千里送春归、棠梨开尽愁无主。

> 触绪无端

### 少年游 `席上有赠`
花底新声、尊前旧侣、一醉尽生平。司马无家、文鸳未嫁、赢得是虚名。
当时顾曲朱楼上、烟月十年更。老我青袍、误人红粉、相对不胜情。

> 自然凑泊

## 秦松龄

### 临江仙 `寒柳`
向日风流今在否、寒鸦宿处分明。一湾残照太无情。照他憔悴了、依旧下高城。
行处尚疑攀折尽、西风客路频惊。楼头翠管已无声。紫骝【骝】浑不顾、嘶过玉河冰。

> 情景相副

## 蒋平阶

### 更漏子 `无题`
金错刀、银蜡炬。春梦半迷归路。弹别鹤、怨南鸿。琵琶忆汉宫。
白团扇。遮羞面。憔悴不堪重见。青冢月、雁门霜。相思欲断肠。
落星滩、啼猿〖yuan〗树。今夜思君何处。江月暗、柳烟浓。春山隔几重。
千里梦。孤舟送。花落枕函谁共。移翠靥〖ye〗、约金环。漏卢催晓寒。
菊花潭、杨柳岸。乡思暗随征雁。敧玉枕、解罗襦。更阑闻鹧鸪。
三五月。白如雪。犹照长安宫阙。花半落、燕飞高。东风恨未消。

### 临江仙 `宫词`
禁苑花残春殿闭、玉阶芳草萋萋。露华空洒侍臣衣。景阳钟断、愁绝梦回时。
客里杜鹃归不去、一春常自孤飞。数声啼上万年枝。似将幽恨、说与路人知。

## 尤侗

### 踏莎行
独上妆楼、青山如昨。画眉彩笔舂来阁。休弹红雨湿花梢、泪珠自向心头落。
可恨东风、年年轻薄。天涯不管人飘泊。漫将薄幸比杨花、杨花犹解穿罗幕。

### 齐天乐 `蝉`
小园疏柳斜阳晚、凄然数声低唤。吸露频啼、迎风乍咽、迸出哀丝急管。宫商偷换。和五夜寒螀〖jiāng〗、一天哀雁。恨杀螳螂、惊回焦尾素弦断。
当年齐女曾变、故宫衰草外、何限愁怨。罗袂无声、玉墀尘满、落叶几番零乱。余音宛转。想动影低鬟、妆残帘卷。杜老山妻、夜飞人不见。
予去岁九月病中词有“不见夜飞蝉、山妻剧可怜”之句、今年九月妇亡。亦词谶也。

### 水龙吟 `杨花、和东坡韵`
卷帘但见飞花、何时开起何时坠。玉人如梦、随风游戏、几多愁思。为问章台、青青在否、宫眉应闭。剩蛮解舞、飘飖上下、还学三眠三起。
分付雕梁燕子。好衔将小巢萦缀。谢娘纤手、搓来捏去、团成复碎。忽地伤心、人闲天上、落花流水。倩软绵堪拭、此中洗面、只余清泪。

> 似胜质夫

## 高咏

### 声声慢 `柳`
隋堤销翠、汉苑飘金、啼莺晓断高枝。小系青骢、忽听玉笛横吹、江南旧栽几树、未攀条先已含悲。重记取、只当年张绪、髣髴【仿佛】丰姿。
蓦地东风披处、永丰坊那便细难支。似媚还愁、偷舒眠眼修眉。催人鬓容易老、是和烟经雨垂垂。春占尽、向红亭又管别离。

> 感起隋堤汉苑便尔身世难堪

## 毛奇龄

### 南歌子 `闺情`
高屧〖xie〗宜墙窄、长裙爱襇〖jiǎn〗多。风起动江波。隔江风更急、柰裙何。

### 南歌子 `古意`
茜染墙头草、乌飞陌上桑。三十侍中郎。自矜拖紫绶、茜花香。
铁镬〖huo〗生梁子、铜枢种枣花。杨柳正藏雅【鸦】。闭门春昼静、是谁家。

> 五代单调几成绝响

### 南柯子 `淮西客舍得陈敬止书有寄`
驿馆吹芦叶、都亭舞柘〖zhe〗枝。相逢风雪满淮西。记得去时残烛、照征衣。
曲水东流浅、盘山北望迷。长安书远寄来稀。又是一年秋色、到天涯。

> 北宋句法

## 邱象随

### 浣溪沙 `红桥怀古、和阮亭`
清浅雷塘水不流。几声寒笛画城秋。红桥犹是说扬州。
五夜香昏残月梦、六宫钗落晓风愁。多情烟树恋迷楼。

## 邓汉仪

### 小重山 `金陵、步芝麓韵`
淮水横拖柳线柔。曾闻箫鼓夜美人游。一从好事断香钩。西窗月、不肯照梳头。
苦雨㪅【更】深秋。怎禁桐叶下一更愁。寒潮依旧绕城流。无人处、私倚阅江楼。

> 从李后主浪淘沙出

## 孙致弥

### 解连环 `秋夜感旧`
豆花微雨。【傍】半窗孤影、做成酸楚。枉怨怅春带愁来、怎解事秋风、不吹愁去。谁家方响、细按彻云蓝小部。正凉欺骨、寻思旧梦、醉瞢【meng】腾处。
归舟字能认否。只烧香汲井、分明蟾虎。悄记得茉莉香中、伴玉漏声沈、冰肌无暑。仙袂蝉纱、映澹月轻如纶絮。怪姮娥不为人圆、看看四五。

> 骨坚音脆

## 刘雷恒

### 念奴娇 `无题`
早知离别、悔当初一笑、等闲心许。自与云英成闲隔、回首玉京迷路。箧扇凉深、机丝露湿、冉冉三秋暮。钿蝉零落、伊州一曲谁鼓。
就里多少相思、缄愁欲发、只欠归鸿度。竟夕清砧将远梦、分付月明来去。小影熏香、新诗断带、触着添离绪。寄声安否、此情谁感鹦鹉。

## 张台柱

### 念奴娇 `暮春`
游丝袅袅、系残春不住、风吹欲绝。不怨柳梢花卷尽、但恨漫天如雪。江北江南、断肠消息、燕共莺儿说。盈盈一水、人闲多少离别。
楼外一抹轻云、惯将梦阻、欲睡心先怯。江漫泪珠流不去、山断离愁重接。羞理残妆、燕支浅澹、仗酒红双颊。沉吟坐久、画屏飞上银月。

> 清丽

## 王岱

### 满江红 `白门迎春`
点破残寒、东风暖为催春早。听深巷卖花声乱、绣帘妆晓。金缕檀槽歌子夜、松茵油壁迎苏小。看人忙如蝶苦消魂、知多少。
年如旧、人空老。无情事、多情恼。叹六朝如梦、又生芳草。天自伤心天不语、春惟有恨春难好。愿从今一洗可怜肠、金尊倒。

## 沈渶〖yīng〗

### 江城子 `新月`
依微新月上帘栊。挂梧桐。影朦胧。万里长天、愁绝叫征鸿。秋露又浓风又冷、偏憔悴、白芙蓉。
关河渺渺信难通。恨难穷。泪花红。梦里寻他、何处是行踪。半掩画屏山几曲、还错认、旧巫峰。

## 姜光被

### 浣溪沙
十二峰前是妾家。青墙宛转曲阑斜。暖风时放小桃花。
楼外朝云疑梦里、门前春草接天涯。妆成独去浣溪沙。

## 柯煜

### 西江月 `赵元父体`
珠箔〖bo〗谁家院宇、彩旗是处秋千。红襟巧语落窗前。好似对人、珍重说春寒。
归信已迟雁后、新愁又到莺边。绿杨和雨更和烟。记得去年、曾系木兰船。

> 箧中词 金坛冯煦参校

# 箧中词 今集二

> 仁和谭献籑录

## 朱彝尊锡鬯〖chang〗《曝书亭词》

高阳台吴江叶元礼、少日过流虹桥。有女子在楼上、见而慕之、竟至病死。气方绝、适元礼复过其门、女之母以女临终之言告叶、叶入哭、女目始瞑。友人为作传、余纪以词
桥影流虹、湖光映雪、翠帘不卷春深。一寸横波、断肠人在楼阴。游丝不系羊车住、倩何人传语青禽。最难禁倚遍雕栏、梦遍罗衾。
重来已是朝云散、怅明珠佩冷、紫玉烟沈。前度桃花、依然开遍江浔。钟情怕到相思路、盼长堤草尽红心。动愁吟碧落黄泉、两处谁寻。

> 遗山松雪所不能为

### 桂殿秋
思往事、渡江干。青娥低映越山看。共眠一舸听秋雨、小簟轻衾各自寒。

> 单调小令近世名家复振五代北宋之绪

### 卖花声 `雨花台`
衰柳白门湾。潮打城还。小长干接大长干。歌板酒旗零落尽、剩有渔竿。
秋草六朝寒。花雨空坛。更无人处一凭栏。燕子斜阳来又去、如此江山。

> 声可裂竹

### 百字令 `度居庸关`
崇墉积翠、望关门一线似悬檐溜。瘦马登登愁径滑、何况新霜时候。画鼓无声、朱旗卷尽、惟剩萧萧柳。薄寒渐甚、征袍明日添又。
谁放十万黄巾、丸泥不闭、直入车箱口。十二园陵风雨暗、响遍哀鸿离兽。旧事惊心、长涂望眼、寂寞闲亭堠〖hou〗。当年锁钥、董龙真是鸡狗。

> 意深

### 百字令 `为曹使君题江南春思图`
平林缥缈、望江南春色依依堪恋。二水三山愁未了、犹有参差宫殿。十四楼空、斜阳细柳、系马谁家院。伤心王谢、旧来惟剩双燕。
最忆一曲秦淮、浮桥断板、卷飞花如霰。目极寒云千万里、吹起惊沙人面。记取扁舟、挂帆归去、料得长相见。新愁几许、六朝芳草吟遍。

### 河传 `送米紫来入燕`
南陌。归客。紫骝骄。水驿山椒路遥。落花如雨烟外飘。河桥。折残杨柳条。
别酒西堂官烛短。红玉碗。醉也休辞满。漏声催。且徘徊。一杯。劝君更一杯。

> 渐近自然

### 蝶恋花 `重游晋祠题壁`
十里浮岚山近远。小雨初收、最喜春沙软。又是天涯芳艸遍。年年汾水看归雁。
系马青松犹在眼。胜地重来、暗记韶华变。依旧纷纷凉月满。照人独上溪桥畔。

### 百字令 `偶忆`
横街南巷、记钿车小小翠帘徐揭。绿酒分曹人散后、心事低回潜说。莲子湖头、枇杷花下、绾就同心结。明珠未斛、朔风千里催别。
同是沦落天涯、青青柳色、争忍先攀折。红浪香温围夜玉、堕我怀中明月。暮雨空归、秋河不动、虬箭丁丁〖zhēngzhēng〗咽。十年一梦、鬓丝今已如雪。

> 有潜气内转之妙

### 蝶恋花 `扬州早春、同沈覃九赋`
十里雷塘歌吹远。柳巷人家、蘸水鹅黄浅。游子春衣都未换。钿车早已东城遍。
妆冷罢遮蝉雀扇。最恨微风、不放珠帘卷。斜露翠蛾刚半面。心飞玉燕钗头颤。

> 吞吐离即

### 临江仙
菜甲齐开㪅敛、柳绵欲起还沈。一舂闲堕费沉吟。酒旗风着力、花事雨惊心。
巷窄猧〖wō〗儿不吠、楼高燕子难寻。熏炉小篆叠重衾。绿阴犹未满、庭院已深深。

> 风谕三昧

### 水龙吟 `谒张子房祠`
当年博浪金椎、惜乎不中秦皇帝。咸阳大索、下邳亡命、全身非易。纵汉当兴、使韩仍在、肯臣刘季。算论功三杰、封留万户、都未是、平生意。
遗庙彭城故里。有苍苔断碑横地。千盘驿路、满山枫叶、一湾河水。沧海人归、圯〖yi〗桥石杳、古墙空闭。怅萧萧白发、经过揽涕、向斜阳里。

> 何堪使洪吴辈闻之

### 金缕曲 `初夏`
谁在纱窗语。是梁闲双燕多愁、惜春归去。早有田田新荷叶、占断板桥西路。听半部新添蛙鼓。小白蔫红都不见、但愔愔门巷吹香絮。绿阴重、已如许。
花源岂是重来误。尚依然倚杏雕阑、笑桃朱户。隔院秋千看尽拆、过了几番疏雨。知永日簸钱何处。午梦初回人定倦、料无心肯到闲庭宇。空搔首、独延伫。

> 人才进退知己难寻所感甚深

### 忆少年
飞花时节、垂杨巷陌、东风庭院。重帘尚如昔、但窥帘人远。
叶底歌莺梁上燕。一声声伴人幽怨。相思了无益、悔当初相见。

### 春风 `袅娜游丝`
倩东君着力、系住韶华。穿小径、漾晴沙。正阴云笼日、难寻野马、轻飔〖sī〗染草、细绾秋蛇。燕蹴〖cu〗还低、莺衔忽溜、惹却黄须无数花。纵许悠扬度朱户、终愁人影隔窗纱。
惆怅谢娘池阁、湘帘乍卷、凝斜盼近拂檐牙。疏篱罥、短墙遮。微风别院、好景谁家。红袖招时、偏随罗扇、玉鞭堕处、又逐香车。休憎轻薄、笑多情似我、春心不定、又绕天涯。层台婵媛
暗香红豆
凝珠吹黍。似早梅乍萼、新桐初乳。莫是珊瑚、零落敲残石家树。记得南中旧事、金齿屐小鬟蛮女。向两岸树底盈盈、抬素手、摘新雨。
延伫。碧云暮。休逗入茜裙、欲寻无处。唱歌归去。先向绿窗饲鹦鹉。怊〖chāo〗怅檀郎路远、待寄与相思犹阻。烛影下开玉合、背人暗数。累累如贯珠
