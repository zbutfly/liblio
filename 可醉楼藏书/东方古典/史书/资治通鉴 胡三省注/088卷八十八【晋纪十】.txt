卷第八十八【晋纪十】起玄黓涒汉（壬申），尽昭阳作噩（癸酉），凡二年。

     孝怀皇帝下

     永嘉六年〔（壬申、三一二）〕

     春，正月，汉呼延后卒，谥曰武元。

     汉镇北将军靳冲、平忠将军卜珝寇并州；〔靳，居焮翻，姓也。珝，况羽翻。〕辛未，围晋阳。

     甲戌，汉主聪以司空王育、尚书令任顗女为左、右昭仪，〔任，音壬。顗，鱼岂翻。〕中军大将王彰、中书监范隆、左仆射马景女皆为夫人，右仆射朱纪女为贵妃，皆金印紫绶。〔绶，音受。〕将纳太保刘殷女，戈弟乂固谏。聪以问太宰延年、太傅景，皆曰：「太保自云刘康公之后与陛下殊源，〔刘康公，周之卿士，食采于刘，其聪，匈奴之后，以汉之甥冒姓刘氏，故云殊源。〕纳何害！」聪悦，拜殷二女英、娥为左右贵嫔位在昭仪上〔嫔，毗宾翻。〕又纳殷女孙四人皆为人，位次贵妃。于是六刘之宠倾后宫，聪希复出外，〔复，扶又翻。〕事皆中黄门奏决。

     故新野王歆、牙门将胡亢聚众于竟陵，〔亢，音刚。〕自号楚公，寇掠荆土，以歆南蛮司马野杜曾为竟陵太守。曾勇冠三军，能被甲游于水中，〔为曾乱荆州张本。冠，古玩翻被，皮义翻。〕

     二月，壬子朔，日有食之。

     石勒筑垒于陂，〔皇：汝南郡鲖阳县有葛陂。贤曰：葛陂，在今豫州新蔡县西北。〕课农造舟，将建业。琅邪王睿大集江南之众于寿春，以镇东长史纪瞻为扬威将军，都督诸军以讨之。〔睿镇东大将军，署瞻长史。〕

     会大雨，三月不止，勒军中饥疫，死者太半，闻晋军将至，集将佐议之。右长史刁膺先送款于睿，求扫平河朔以自赎，俟其军退，徐更图之，勒愀然长啸。〔愀，子小翻。〕中坚将夔安请就高避水，〔中坚将军，盖石勒所置。姓谱：夔姓，春秋夔子之后。〕勒曰：「将军何怯邪！」孔苌三十余将请各将兵分道夜攻寿春，斩吴将头，据其城，食其粟，要以今年破丹阳，定江南勒笑曰：「是勇将之计也！」〔言其不逆计胜败，但勇于赴敌耳。将，即亮翻。〕各赐铠马一疋。〔铠，可亥翻。疋，僻吉翻。〕顾谓张宾曰：「于君意何如﹖」宾曰：「将军攻陷京师，囚执天子，杀害王公，妻妃主，擢将军之发，不足以数将军之罪，〔擢，拔也；拔其发以数其罪犹不足，言其罪多也。数，所具翻。〕柰复相臣奉乎！〔复，扶又翻。〕去年既杀王弥，不当来此；今天降霖雨于数百里中，示将军不应此也。邺有三台之固，〔水经注：邺城西北有三台，皆因城为之基，汉建安十五年魏武所起。中日铜台，高十丈，其石虎更增二丈；南则金雀台，高八丈；北则冰井台，亦高八丈。〕西接平阳，〔谓近汉近汉都，可以壮声援。〕山河四塞，北徙据之，以经营河北，河北既定，天下无处将军之右者矣。〔处，昌吕翻。〕晋之保寿春，畏将往攻之耳；彼闻吾去，喜于自全，何暇追袭吾后，为吾不利邪！〔自古国于东南，率多为自保之计，自量其力之不足以进也，宾料之审矣。〕将军宜使辎重从北道先发，将军引大兵向寿春。辎重既远，〔重，直用翻。〕大兵徐还，何忧进退无地乎！」勒攘袂鼓迁曰：「张君计是也！」责刁膺曰：「君相辅佐，当共成大功，柰何遽劝孙降！〔降，户江翻。〕此策应斩！肋素知君怯，特相宥耳。」于黜膺为将军，擢宾为右长史，号曰「右侯」。

     勒引兵发葛陂，遣石虎帅骑二千向寿春，〔帅，读曰率。骑奇寄翻。〕遇晋运船，虎将一争取之为纪瞻所败。〔败，补迈翻。〕瞻追奔百里，前及勒军，勒结陈待之；〔陈，读曰阵。〕瞻不敢击，退还春。

     汉主聪封帝为会稽郡公，〔会，工名翻。〕加仪同三司。聪从容谓帝曰：「卿昔为豫章王，与王武子造卿，武子称朕于卿，〔从，千容翻。王济，字武子。造，七到翻。〕卿言闻其名久矣，赠朕柘银研；〔研，与砚同。卿颇记否﹖」帝曰：「臣安敢忘之！但恨尔日不早识龙颜！」聪曰：「卿骨肉何相残如此﹖」帝曰：「大汉将应天受命，故为陛下自相驱除，〔为，于伪翻。〕此殆天意，人事！且臣家若能奉武皇帝之业，九族敦睦，陛下何由得之！」聪喜，以小刘贵人妻帝，〔妻，七细翻。〕曰：「此名公之孙也，卿善遇之。」

     代公猗卢遣兵救晋阳，三月，乙未，汉兵败走。卜珝之卒先奔，靳冲擅收珝，斩之；聪大怒，遣使持节斩冲。〔使，疏吏翻。〕

     聪纳其舅子辅汉将军张寔二女徽光、丽光为贵人，〔此别一张寔，非河西张轨之子。〕太后张氏之意也。〔张氏，渊之侧室，生聪，尊为太后。〕

     凉州主簿马鲂说张轨：〔鲂，符方翻。说，输芮翻。〕「宜命将出师，翼戴帝室。」轨从之，驰檄中关中，共尊辅秦于；且言「今遣前锋督护宋配、帅步骑二万，径趋长安；〔帅，读曰率。趋，七喻翻。〕西中郎将寔帅中军三万，武威太守张琠帅胡骑二万，络绎继发。」〔琠，他典翻。络绎，相继不绝之意。〕

     夏，四月，丙寅，征南将军山简卒。

     汉主聪封其子敷为渤海王，骥为济南王，鸶为燕王，鸿为楚王，劢为齐王，〔劢，音迈。〕权为秦王，操为魏王，持为赵王。

     聪以鱼蟹不供，斩左都水使者襄陵王摅；〔襄陵县，汉属河东郡，晋属平阳郡。观后所谓亟斩王公，则摅亦刘氏也。摅，抽居翻。〕作温明、徽光二殿未成，斩将作大匠望都公靳陵。观渔于汾水，昏夜不归。中军大将军王彰谏曰：「比观陛下所为，臣实痛心疾首。〔比，毗至翻。〕今愚民归汉之志未专，思晋之心犹盛，刘琨咫尺，刺客纵横；〔谓平阳去晋阳不远也。纵，子容翻。〕帝王轻出，一夫敌耳。愿陛下改往修来，则亿兆幸甚！」聪大怒，命斩之；王夫人叩头乞哀，乃囚之。〔王夫人，彰女也。〕太后张氏以聪刑罚过差，三日不食；太弟乂、单于粲舆榇切谏。聪怒曰：「吾岂桀、纣，而汝辈生来哭人！」太宰延年、太保殷等公卿、列侯百余人，皆免冠涕泣曰：「陛下功高德厚，旷世少比，〔少，诗沼翻。〕往也唐、虞，今则陛下。而顷来以卜□□□□亟斩王公；直言忤旨，遽囚大将。〔王公，谓刘摅、靳陵；大将，谓王彰。亟，欺冀翻。忤，五故翻。〕此臣等窃所未解，〔解，户买翻，晓也。〕故相与忧之，忘寝与食。」聪慨然曰：「朕昨大醉，非其本心，微公等言之，朕不闻过。」各赐帛百匹，使侍中持节赦彰曰：「先帝赖君如左右手，君着勋再世，朕敢忘之！此段之过，希君荡然。君能尽怀忧国，朕所望也。今进君騕骑将军、定襄邵公，〔騕，匹妙翻。〕后有不逮，幸数匡之！」〔数，所角翻。〕

     王弥既死，〔事见上卷上年。〕汉安北将军赵固、平北将军王桑恐为石勒所并，欲引兵归平阳，军中乏粮，士卒相食，乃自禅硗津西渡。〔禅，丘交翻。硗，牛交翻。〕刘〔【章：甲十一行本「刘」上有「攻掠河北郡县」交字；乙十一行本同；孔本同；张校同；退斋校同。】〕琨以兄子演为魏郡太守，镇邺，〔【章：甲十一行本「邺」下有「固」字；乙十一行本同；孔本同；张校同；退斋校同。】〕桑恐演邀之，遣长史临深为质于琨。〔姓谱；临姓，大临之后。质，音致。〕琨以固为雍州刺史，〔雍，于用翻；下同。〕桑为豫州刺史。

     贾疋等围长安数月，汉中山王曜连战皆败，驱掠士女八万余口，奔于平阳。秦王业自雍入于长安。〔雍，于用翻。〕五月，汉王聪贬曜为龙骧大将军，行本司马。〔骧，思将翻。〕聪使河内王粲攻傅祗于三渚，〔据祗传，祗屯盟津小城。盟津河平侯祠有二渚，又有淘渚，故亦曰三渚。〕右将军刘参攻郭默于怀，会祗病薨，城陷，粲迁祗子孙并其士民二万余户于平阳。

     六月，汉主聪欲立贵嫔刘英为皇后；张太后欲立贵人张徽光，聪不得已，许之。英寻卒。

     汉大昌文献公刘殷卒。〔宋白曰：隰州隰川县，汉蒲子县；刘渊僭乱，置大昌郡。〔殷为相，不犯颜忤旨，〔忤，五故翻。〕然因事进规，补益甚多。汉主聪每与群臣议攻事，殷无所是非；群臣出，殷独留，为聪敷畅条理，商榷事宜，〔商，度也；榷者，举其略也。为，于伪翻。榷，古岳翻。〕聪未尝不从之。殷常戒子孙曰：「事君当务几谏。凡人尚不可面斥其过，况万乘乎！夫几谏之功，无异犯颜，但不彰君之过，所以为优耳。〔几谏者，见微也。侯希圣曰：事君，有显谏者，有几谏者。然而温柔忠厚者，其说多行，讦直强劲者，其说多忤，夫是以贵几谏也。几，居希翻。乘，绳证翻。〕官至侍中、太保、录尚书，赐剑履上殿、入朝不趋、乘舆入殿。然殷在公卿间，常恂恂有卑让之色，故能处骄暴之国，保其富贵，不失令名，以寿考自终。〔处，昌吕翻。〕

     汉主聪以河间王易为车骑将军，彭城王翼为卫将军，并典兵宿卫。高平王悝为征南将军，镇离石；〔悝，若回翻。〕济南王骥为征西将军，筑西平城以居之；〔西平城，当筑于平阳西。济，子礼翻。〕魏王操为征东将军，镇蒲子。

     赵固、王桑自怀求迎汉，汉主聪遣镇远将军梁伏疵将兵迎之。未至，长史临深、将军牟穆帅众一万叛归刘演。固随疵而西，〔疵，疾移翻。帅，读曰率；下同。〕桑引兵众东奔青州，固遣兵追杀之于曲梁，〔曲梁县，属广平郡；曹魏置广平郡，治曲梁城。刘昫曰：唐洺州永年县，汉曲梁县地也。〕桑将张凤帅其余众归演。聪以固为荆州刺史、领河南太守，镇洛阳。

     石勒自葛陂北行，所过皆坚壁清野，虏凉无所获，军中饥甚，士卒相食。至东燕，〔据水经：东燕城在酸枣县东。河水自酸枣东北过延津，又径东燕县故城北。余考两汉志，东郡有燕县，无东芜县，其即是欤﹖魏收地形志，东燕县，晋属濮阳国。贤曰：东燕故城，今滑州胙城县。燕，于贤翻。〕闻汲郡向冰聚众数千壁枋头，〔水经：淇水至黎阳入河，在遮害亭西十八里。汉建安九年，魏武于水口下大枋木以成堰，遏淇水东入白沟，以通漕运故时人号其处曰枋头。杜佑曰：枋头在今汲郡卫县界。宋白曰：枋头城，在令卫县南，去河八里。向，式亮翻，姓也。枋，音方。〕勒将济河，恐冰邀之。张宾曰：「闻冰船尽在渎中未上，〔未上者，未上岸。船不用，则推之登陆，使远水而燥，他日轻，便于驾用。上，时掌翻。〕宜遣轻兵间道袭取，以济大军，〔间，古苋翻。〕大军既济，冰必可擒也。」秋，七月，勒使支雄、孔苌自文石津缚筏潜渡，取其船勒引兵自棘津济河，水经：河水径东燕县故城北，河水于是有棘津之名。〕击冰，大破之，尽得其资储，军势复振，遂长驱至邺。刘演保二台以自固，临深、牟穆等复帅其众降于勒。〔复，扶又翻；帅，读曰率；并下同。降，户江翻；下同。〕

     诸将欲攻三台，张宾曰：「演虽弱，众犹数千，三台险固，攻之未易猝拔，〔易，以豉翻。〕拾而云之，彼将自溃。方今王彭祖、刘越石，公之大敌也，〔王浚，字彭祖；刘琨，字越石。〕宜先取之，演不足顾也。且天下饥乱，明公虽拥大兵，游行羁旅，人无定志，非所以保万全，制四方也。不若择便地而据之，广聚粮储，西禀平阳以图幽、并，〔幽，王浚；并，刘琨。〕此霸王之业也。邯郸、襄国，形胜之地，〔邯郸县，汉属赵国，晋属广平。襄国县，秦为信都，项羽改曰襄国，汉属赵国，晋属广平。而信都别为县，前汉属信都国，后汉属安平国。邯郸，音寒丹。宋白曰：隋改襄国为龙冈县，唐为邢州所治也。〕请择一而都之。」勒曰：「右侯之计是也！」遂进据襄国。

     宾复言于勒曰：「今吾居此，彭祖、越石所深忌也，恐城堑未固，资储未广，二寇戭至。〔堑，七艳翻。〕宜亟收野谷，且遣使至平阳，具陈镇此之意。」〔使，疏吏翻；下同。〕勒从之，分命诸将攻冀州，郡县壁垒多降，运其谷以输襄国；且表于汉主聪，聪以勒为都督冀、幽、并、营四州诸军事、〔营州不在晋太康地志十九州岛之数。晋地理志：咸宁二年，分昌黎、辽东、玄菟、带方、桨浪等郡国五，置平州；至慕容熙据和龙，始于宿军置营，以刺史镇之；拓跋魏置营州于和龙。勒时未有营州也。郡国志：营州地当营室分，故曰营州。〕冀州牧，进封上党公。

     刘琨移檄州郡，期以十月会平阳，击汉。琨素奢豪，喜声色。〔喜，许记翻。〕河南徐润以音律得幸于琨，琨以为晋阳令。润骄恣，干预政事；护军令狐盛数以为言，〔令狐之令，力丁翻。数，所角翻。〕且劝琨杀之，琨不从。润谮盛于琨，琨数盛，杀之。琨母曰：「汝不能驾御豪杰以恢远略，而专除胜己，祸必及我。」

     盛子泥奔汉，具言虚实。汉主聪大喜，遣河内王粲、中山王曜将兵寇并州，以令狐泥为乡导。〔乡，读曰向。〕琨闻之，东出，收兵于常山及中山，使其将郝诜、张乔将兵拒粲，〔郝，呼各翻。〕且遣使求救于代公猗卢。诜、乔俱败死。粲、曜乘虚袭晋阳，太原太守高乔、并州别驾郝聿以晋阳降汉。〔考异曰：刘琨传曰：「属庞醇降于聪，鴈门乌丸复反，琨亲出御之，粲乘虚袭取晋阳。」按：琨上太子笺曰：「聪以七月十六日复决计送死，臣即自东下，率中山、常山之卒，并合乐平、上党诸军，未旋之间，而晋阳倾溃。十六国春秋亦云「琨收兵常山」。本传误也。〕八月，庚戌，琨还救晋阳，不及，帅右数十骑奔常山。辛亥粲、曜入晋阳。壬子，令狐泥杀琨父母。

     粲、曜送尚书卢志、侍中许遐、太子右卫率崔玮于平阳。聪复以曜为车骑大将军，以前将军刘丰为并州刺史，镇晋阳。九月，聪以卢志为太弟太师，崔玮为太傅，许遐为太保，高乔、令狐泥皆为武卫将军。

     已卯，汉卫尉梁芬奔长安。

     辛巳，贾疋等奉秦王业为皇太子，〔考异曰：怀帝纪云：「贾疋讨刘粲于三辅，走之，关中小定，奉秦王为太子。」按：贾疋等以永嘉五年攻刘粲于新丰，粲败，还平阳；奉秦王入雍城。六年三月，刘曜弃长安走，秦王入长安，汉兵皆已退矣。秦王为太子时，刘粲方在晋阳。怀纪误。〕建行台于长安，登坛告类，〔告类，或摄，或即位，祭天之礼。舜之摄也，肆类于上帝。孔安国注曰：类，谓摄位事类，遂以摄告天及五帝，汤黜夏命，昭告于上天神后，皆其事也。〕建宗庙、社稷，大赦。以阎鼎为太子詹事，总摄百揆；〔天子詹事统摄宫僚。时太子建行台，故以詹事总百揆，特位号未正，其实丞相之职也。〕加贾疋征西大将军，以奉州刺史、南阳王保为大司马。命司空荀藩督摄远近，光禄大夫荀组领司隶校尉、行豫州刺史，与藩共保开封。〔开封县，汉属河南郡，晋属荥阳郡。〕

     秦州刺史裴苞据险以拒凉州兵，张寔、宋配等击破之，苟奔柔〔【严：「柔」改「桑」。】〕凶坞。

     冬，十月，汉主聪封其子恒为代王，〔恒，户登翻。〕逞为吴王，朗为颍川王，皋为零陵王，旭为丹阳王，京为蜀王，坦为九江王，晃为临川王；以王育为太保，王彰为太保，王彰为太尉任顗为司徒，〔顗，鱼岂翻。〕马景为司空，朱纪为尚书令，范隆为左仆射，呼延晏为右仆射。

     代公猗卢遣其子六修及兄子普根、将军卫雄、范班、箕澹帅众数万为前锋以攻晋阳，〔澹，徒览翻，又徒滥翻。考异曰：十六国春秋云「遣其子利、孙宥六须」，载记云「宾六须」。刘琨集云「左、右贤王」，又云「右贤王扑速根」。今从后魏书。考异又曰：「箕澹」，十六国春秋、后魏书作「姬澹」。今从刘琨传。〕猗卢自帅众二十万继之，刘琨收散卒数千为之乡导。〔乡，读曰向。〕六修与汉中山王曜战于汾东，曜兵败，坠马中七创。〔中，竹仲翻。创，初良翻；下同。〕讨虏将军傅虎以马曜，曜不受，曰：「卿当乘以自免吾创已重，自分死此。」〔分，扶问翻。〕虎曰：「虎蒙大王识拔至此，常思效命，令其时矣。且汉室初基，天下可无虎，不可无大王也！」乃扶曜上马，驱令渡汾，自还战死。曜入晋阳，夜与大将军粲、镇忠大将军丰掠晋阳之民，踰蒙山而归。〔五代志，太原郡石艾县有蒙山。魏收曰：石艾县，即汉、即汉、晋之上艾县也。晋志，上艾县，属桨平郡。又据五代志，晋阳县有蒙山。此盖蒙山跨晋阳、石艾二县界也。十月月，猗卢追之，战于蓝谷，〔蓝谷，在蒙山西南。〕汉兵大败，擒刘丰，斩邢延等三千余级，〔邢延叛琨见上卷五。〕伏尸数百里。猗卢因大卢因人猎寿阳山，〔寿阳山，在乐平寿阳县，魏收地形志作「受阳县」，此县盖晋置也。宋白曰：寿阳县，本汉榆次县地，晋置寿阳县。〕陈阅皮肉，山为之赤。刘琨自营门步入拜谢，固请进军。猗卢曰：「吾不早来，致卿父母见害，诚以相愧。今卿已复州境，吾远来，士马疲弊且待后举，刘聪未可灭也。」遗琨马、牛、羊各千余疋，车百乘而还，〔遗，于季翻。乘，绳证翻。〕留其将箕澹、段繁等戌晋阳。

     琨徙居阳曲，〔阳曲县，属太原郡，在晋阳北。〕招集亡散。卢谌为刘粲参军，亡归琨，〔谌，时壬翻。〕汉人杀其父志〔考异曰：刘聪载记，「志劝太弟乂作乱，被诛。」按志劝成都王颖起义兵，谏颖攻长沙王乂，忠义敦笃，始终不亏，非劝人作乱者也。今从卢谌传。〕及弟谧、诜；赠傅虎幽州刺史。

     十二月，汉主聪立皇后张氏，以其父寔为左光禄大夫。

     彭仲荡之子天护、帅群胡攻贾疋，天护阳不胜而走，疋追之，夜坠涧中，天护执而杀之。〔疋，音雅。疋杀彭仲荡事见上卷五年。考异曰：帝纪曰：「疋讨贼张连，遇害。」疋传：「天护攻之，疋败走，坠涧死。」今从十六国春秋。〕汉以天护为凉〔【严：「凉」改「梁」。】〕州刺史。众推始平太守曲允领雍州刺史。阎鼎与京兆太守梁综争权，鼎遂杀综。曲戍与抚夷护军索綝、冯翊太守梁肃合兵攻鼎，鼎出奔雍，为氐窦首所杀。〔胡、羯方强，贾、阎、曲、索降心相从，协力以辅晋室，犹惧不能全，况自相屠乎！长安之败征，目于此矣。雍，于用翻。〕

     广平游纶、张豺拥众数万，据苑乡，〔姓谱：游，广平望姓；郑公子偃，字子游，其后以为氏。魏收志，广平郡任县有苑乡城。宋白曰：任县，后汉南綡县地，后赵石氏于此置苑乡县，唐为任县，属邢州。〕受王浚假署；〔假署者，承制权宜而补署，假以职名。〕石勒遣夔安、支雄等七将攻之，破其外垒。浚遣督护王昌帅诸军及辽西公段疾陆眷、〔考异曰：石勒载记及后魏书作「就陆眷」。今从王浚传。〕疾陆眷弟匹磾、文鸯、从弟末柸〔磾，丁奚翻。从，才用翻。考异曰：后魏书作「末破」。今从王浚传。〕部众五万攻勒于襄国。

     疾陆眷屯于渚阳，〔班固地理志，禹贡绛水在信都入海。水经注：绛渎北径信都城东，散入泽渚，西至信都城东，连于广川县张甲故渎，同归于海。疾陆眷盖屯是渚之阳也。〕勒遣诸将出战，皆为疾陆眷所败。〔败，补迈翻。〕疾陆眷大造攻具，将攻城，勒众甚惧。勒召将佐谋之曰：「今城堑未固，粮储不多，彼众我寡，外无救援，吾欲悉众与与之决战，可如﹖」诸将恉曰：「不如坚守以疲敌，待其退而击之。张宾、孔苌曰：「鲜卑之种，〔种，章勇翻。〕段氏最为勇悍，〔悍，下罕翻，又侯旱翻。〕而末柸尤甚，其锐卒皆在末柸所。今闻疾陆眷刻日攻北城，其大众远来，战鬬连日，谓我孙弱，不敢出战，音必懈惰，〔懈，古隘翻。〕宜且勿出，示之以怯，凿北城为突门二十余道，〔墨子备突篇曰：城，百步一突门。突门，用车两轮，以木束之，涂其上，维置突门内。度门广狭之，令人入门四尺中，置窐突。门旁为橐，充緖状，又置艾。寇即入，下轮而塞之，鼓橐熏之也。杜佑曰：突门，凿城内为闇门，多少临事，令五六寸勿穿。或于中夜，于敌初来，营列未定，精骑从突门跃出，击其无备，袭其不意。〕俟其夹至，列守未定，出其不意，直冲末柸帐，彼必震骇，不暇为计，破之必矣。末柸败，则其余不攻而溃矣。」勒从之，密为突门。既而疾陆眷攻北城，勒登城望之，见其将士或释仗而寝，乃命孔苌督锐卒自突门出击之，〔见其释仗而寝，知其懈也，乃命苌出战，所谓见兵势者也。〕城上鼓噪以助其势。苌攻末柸帐，不能克而退。末柸逐之，入其垒门，为勒众所获，疾陆眷等军皆退走。苌乘胜追击，枕尸三十余里，〔枕，职任翻。〕获铠马五千匹。〔铠，可亥翻。〕疾陵眷收其余众，还屯渚阳。

     勒质末柸，〔质，音致；下同。〕遣使求和于疾陆眷，〔使，疏吏翻。〕疾陵眷许之。文鸯谏曰：「今以末柸一人之故而纵垂亡之虏，得无为王彭祖所怨，招后患乎！」疾陆眷不从，复以铠马金银赂勒，〔复，扶又翻；下同。〕且以末柸三弟为质而请末柸。诸将皆劝勒杀末柸，勒曰：「辽西鲜卑健国也，与我素无仇雠，为王浚所使耳。今杀一人而结一国之怨，非计也。归之，必深德我，不复为浚用矣。」乃厚以金帛报之，遣石虎与疾陆眷盟于渚阳，结为兄弟。疾陆眷吊归，王昌不能独留，亦引兵还蓟。勒召末柸，与之燕饮，誓为父子，遣还辽西。末柸在涂，日南向而拜者三。由是段氏专心附勒，王浚之势遂衰。〔孙武所谓「亲而离之」，此其近之矣。然段奼专心附勒者，末柸也，若匹磾、文鸯，则终身与勒抗。〕

     游纶、张豺请降于勒。〔降，户江翻。〕勒攻信都，杀冀州刺史王象。浚复以邵举行冀州刺史，保信都。

     是岁大疫。

     王澄少与兄衍名冠海内，〔少，诗照翻。冠，古玩翻。〕刘琨谓澄曰：「卿形虽散朗，而内实动侠，〔言其心轻易动，又豪侠自喜也。〕以此处世，〔处，昌吕翻。〕难得其死。」及在荆州，悦成都内史王机，谓为己亚，使之内综心膂，〔综，机，缕也，所以持经而施纬，使不失其条理者也，故谓能统理众事者为综理。〕外为爪牙。澄屡为杜弢所败，〔弢，土刀翻。败，补迈翻。〕望实俱损，犹傲然自得，无忧惧之意，佰与机日夜纵酒博弈，由是上下离心；南平太守应詹屡谏，不听。

     澄自出军击杜弢，军于作塘。〔作唐县，后汉属武陵郡，晋属南平郡，晋属南平郡，五代志：澧阳郡孱陵县，旧曰作塘。〕故山简参军王冲拥众迎应詹为刺史，詹以冲无赖，弃之，还南平，〔南平郡，治江安。〕冲乃自称刺史。澄惧，使其将杜蕤守江陵徙治孱陵，〔孱陵县，汉属武陵郡，晋属南平郡。应劭曰：孱，章践。师古章士连翻。刘昫曰：澧州安乡县，汉孱陵地。〕寻又奔沓中。〔此沓中，非姜维种麦之沓中，盖在孱陵之东。〕别驾部舒谏曰：「使君临州虽无异政，然一州人心所系，今西收华谷之兵，足以擒此小丑，〔华容县，属南郡。〕柰何自弃，遽为奔亡乎！」澄不从，欲将舒东下。舒曰：「舒为万里纪纲，〔舒为州别驾，故自谓万里纪纲。〕不能匡正，令使君奔亡，诚不杙渡江。」乃留屯沌口。〔水经注：沌水南通沔阳县之太白湖，湖水东南通江，谓之沌口。沌，持兖翻。〕琅邪王睿闻之，召澄为军谘祭酒，以军谘祭酒周顗代之，澄乃赴召。

     顗始至州，〔顗，鱼岂翻。〕建平流民傅密等叛迎杜弢，弢别将王真袭沔阳，〔沔阳，梁武帝时方置郡。据沈约志，陶侃为荆州刺史，初治沔阳；则是时巳有沔阳城矣，当属竟陵郡界宋白曰：复州沔阳县，汉县也。郡国志曰：沔阳县，即楚王城。〕顗狼狈失据。征讨都督王敦遣武昌太守陶侃、寻阳太守周访、历阳内史甘卓〔怀帝永嘉五年，睿加敦都督征讨诸军事。惠帝永兴元年，分淮南之乌江、历阳二县，置历阳郡。〕共击弢，敦进屯豫章，为诸军继援。〔考异曰：王澄传曰：时王敦为江州，镇豫章。」按：敦时为扬州刺史，都督征讨诸军，非为江州也。〕

     王澄过诣敦，自以声素出敦右，犹以旧意侮敦。敦怒，诬其与杜弢通信，遣壮士搤杀之。〔搤，乙革翻。〕王机闻澄死，惧祸，以其父毅、兄矩皆尝为广州刺史，就敦求广州，敦不许。会广州将温卲等叛刺郭讷，迎机为刺史，机遂将奴客门生千余人入广州。〔考异曰：王澄死，周顗败，王敦镇豫章，机入广州，纪、传皆无年月。按卫玠传，玠依敦于豫章，以永嘉六年卒，故附于此。〕讷遣兵拒之，将士皆机父兄时部曲，〔王机父毅为广州刺史，甚得南越之情。〕不戢迎降；〔降，户江翻；下同。〕讷乃避位，以州授之。

     王如军中饥乏，官军讨之，其党多降；如计穷，遂降于王敦。〔考异曰：如降亦无年月，明年有如余党人汉中，故附此。〕

     镇东军司顾荣、前太子洗马卫玠皆卒。〔洗，悉荐翻。〕玠，瓘之孙也，美风神善清谈；常以为人有不及，可以情恕，非意相干，可以理遣，故终身不见喜愠之色。〔见，贤遍翻。〕

     江阳太守张启〔江阳县，汉属犍为郡，刘蜀分置江阳郡，隋并入陵州隆山县，唐为眉州彭山县。〕杀〔【章：甲十一行本「杀」下有「行」字；乙十一行本同；孔本同；张校同。】〕益州刺史王异而代之。〔异行三府事见上卷五年。〕启，翼之孙也，寻病卒。三府文武共表涪陵太守向沈行西夷校尉，南保涪陵。〔沈，持林翻。涪，音浮。〕

     南安赤亭羌姚弋仲东徙榆眉，〔水经注：汉灵帝分獂道为南安郡。赤亭水出郡之东山赤谷，西流径城北，南入渭水，谓之赤亭川。榆眉，即汉扶风隃麋县，晋省。宋白曰：陇州枅源县东有隃麋泽，有古城。吴山县，亦汉榆麋县地。〕戎、夏襁负随之者数万，自称护羌校尉雍州刺史、扶风。〔夏，户雅翻。雍，于用翻。〕

     孝愍皇帝上〔讳邺，字彦旗；武帝孙，吴孝王晏之子也，出继伯父秦王柬，后袭封秦王。谥法：祸乱方作日愍；在国遭忧曰愍。〕

     建兴元年〔（癸酉、三十三）是年夏四月，方改元建兴。〕

     春，正月，丁丑朔，汉主聪宴群臣于光极殿，使怀帝着青衣行酒。〔着，陟略翻。〕庾、王隽等不胜悲愤，因号哭；聪恶之。〔胜，音升。号，户刀翻。乌路翻。〕有告等谋以平阳应刘琨者，二月，丁未，聪杀，隽等故晋臣十余人，〔永嘉三年，、隽与帝俱没于虏。〕怀帝亦遇害。〔年三十。〕大赦，复以会稽刘夫人为贵人。〔永嘉六年，聪以夫人妻帝，聪封帝为会稽公，故曰会稽刘夫人。会，工外翻。〕

     荀崧曰：怀帝天姿清劭，〔劭，高也。〕少着英猷，〔少，诗照翻。〕若遇承平，足为守文佳主。而继惠帝扰乱之后，东海专政，故无幽、厉之衅而有流亡之祸矣！

     乙亥，汉太后张氏卒，谥曰光献。张后不胜哀，丁丑，亦卒，谥曰武孝。〔张后，张太后之侄女。胜，音升。〕

     已卯，汉定襄忠穆公王彰卒。

     三月，汉主聪立贵嫔刘娥为皇后，为之起疎仪殿。〔雄曰凤，雌曰疎，书曰：凤凰来仪。为，于伪翻；下更为、下为同。〕廷尉陈元达切谏，以为「天生民而树之君，使司牧之，非以兆民之命穷一人之欲也。晋氏失德，大汉受之，苍生引领，庶几息肩。是以光文皇帝〔刘渊，谥光文。几，居希翻。〕身衣大布，居无重茵，〔衣，于既翻；下同。重，直龙翻。〕后妃不衣锦绮，乘舆马不食粟，爱民故也。〔乘，绳证翻。〕陛下践阼以来，已作殿观四十余所，加之军旅数兴，〔观，古玩翻。数，所角翻。〕馈运不息，饥馑、疾疫，死亡相继，而益思营缮，岂为民父母之意乎！今有晋遗类，西据关中，南擅江表；李雄奄有巴、蜀；王浚、刘琨窥窬肘腋；石勒、曹嶷贡禀渐疏；〔嶷，鱼力翻。贡，谓贡献；禀，谓禀承诏侕。〕陛下释此不忧，乃更为中宫作殿，岂目前之所急乎！〔为，于伪翻。〕昔太宗居治安之世，粟帛流衍，犹爱百金之费，息露台之役。〔事见十五卷汉文帝后七年。治，直吏翻。〕陛下承荒乱之余，所有之地不过太宗之二郡，〔时聪所有之地，汉河东庮河二郡耳。〕战守之备，非特匈奴、南越而已。〔汉文帝时，惟备匈奴南越。〕而宫室之侈乃至于此，臣所以不敢不冒死而言也。」聪大怒曰：「朕为天子，营一殿，何问汝鼠子乎，乃敢妄言沮众！〔沮，在吕翻。〕不杀此鼠子，朕殿不成！」命左右：「曳出斩之！并其妻子同枭首东市，〔枭，坚尧翻。〕使群鼠共穴！」时聪在逍遥园李中堂，元达先镇腰而入，即以镇锁堂下树，呼曰：「臣所言者，社稷之计，而陛下杀臣。朱云有言：『臣得与龙逢、比干游，足矣！』」〔朱云事见三十二卷汉成帝元延元年。呼，火故翻。逢，蒲江翻。〕左右曳之不能动。〕

     大司徒任顗、〔任，音壬。顗，鱼岂翻。〕光禄大夫朱纪、范隆、骠骑大将军河间王易等叩头出血曰：「元达为先帝所知，受命之初，即引置门下，〔见八十五卷惠帝永兴元年。〕尽忠竭虑，知无不言。臣等窃禄伦安，每见之未尝不发愧今所言虽狂直，愿陛下容之。因谏诤而斩列卿，其如后世何！」聪默然。

     刘后闻之，密敕左右停刑，手疏上言：「今宫室已备，无烦更营，四海未壹，宜爱民力廷尉之言，社稷之福也，陛下宜加封赏；而更诛之，四海谓陛下何如哉！夫忠臣进谏者固不顾其身也，而人主拒谏者亦不顾其身也。陛下为妾营殿而杀谏臣，使忠良结舌者由妾，远近怨怒者由妾，公私困弊由妾，社稷阽危者由妾，〔为，于伪翻阽，服虔音反坫之坫；孟康音屋檐之檐。如淳曰：阽近边，知堕意。〕天下之罪皆萃于妾，妾何以当之！妾观自古败国丧家，〔败，补迈翻。丧，息浪翻。〕未始不由妇人，心常疾之，不意今日身自为之，使后世视妾由妾之视昔人也！〔由，与犹通。洪氏隶释曰：古字多以由通为犹字，樊毅修华岳碑，「由复夕惕。」余谓：樊碑之由，其义尚也；此由，如也。〕妾诚无面目复奉巾栉，〔栉，侧瑟翻；梳枇总名。复，扶又翻；下同。〕愿赐死此堂，以塞陛下之过！」〔塞，悉则翻。〕聪览之变色。

     任顗等叩头流涕不已。聪徐曰：「朕比年已来，微得风疾，〔比，毗至翻。〕喜怒过差，不复自制。元达，忠臣也；朕未之察。诸公乃能破首明之，诚得辅弼之义也。朕愧戢于心〔戢，侧立翻，藏也。〕何敢忘之！」命顗等冠履就坐，〔坐，徂卧翻。〕引元达上，〔上，时掌翻，升堂也。〕以刘氏表示之，曰：「外辅如公，内辅如后，朕复何忧！」赐顗等谷帛各有差，更命逍遥园曰纳，李中堂曰愧贤堂。〔更，工衡翻。〕聪谓元达曰：「卿当畏朕，而反使朕畏卿邪！」

     西夷校尉向沈卒，众推汶山太守兰维为西夷校尉。〔向，式亮翻，姓也。沈，持林翻。汶，音僧。姓谱，郑穆公名兰，支庶以为氏；汉有武陵太守兰广。又匈奴传亦有兰氏，非此兰也。〕维率吏民北出，欲向巴东；〔欲归晋也。〕成将李恭、费黑邀击，获之。〔将，即亮翻。费，扶沸翻。〕

     夏，四月，丙午，怀帝凶问至长安，皇太子举哀，因加元服；〔郑樵通志略曰：魏氏，天子冠一加其说曰：古之士礼，冠必三加弥尊，所以喻其志。至于天子、诸侯无加数之文者，将以践阼临人，尊极德成，不复与士以君喻勉为义。礼，冠于庙；自魏不复在庙矣。冠，太子再加，是时盖仍魏礼。〕壬申，即皇帝位，大赦，改元。〔始改元建兴。〕以卫将军梁芬为司徒，雍州刺史曲允为尚书左仆射、录尚书事，〔雍，于用翻。〕京兆太守索綝为尚书左仆射、领吏部、京兆尹。〔索，昔各翻。綝，丑林翻。〕是时长安城中，户不盈百，蒿棘成林；公私有车四乘，〔乘，绳证翻。〕百官无章服、印绶，唯桑版署号而已。寻以索綝为卫将军、领太尉，军国之事，悉以委之。

     汉中山王曜、司隶校尉乔智明寇长安，平西将军赵染帅众走之，〔帅，读曰率；下同。〕诏曲允屯黄白城以拒之。

     石勒使石虎攻邺，邺溃，刘演奔廪丘，〔廪丘县，前汉属东郡，后汉属济阴郡，晋属濮阳国。贤曰：廪丘故城，在今濮州雷泽县北。〔二台流民皆降于勒。〔降，户江翻。〕勒以桃豹为魏郡太守姒抚之；久之，以石虎代豹镇邺。

     初，刘琨用陈留太守焦求为兖州刺史，荀藩又用李述为兖州刺史；述欲攻求，琨召求还。及邺城失守，琨复以刘演为兖州刺史，镇廪丘。前中书侍郎郗鉴，少以清节著名，帅高平千余家避乱保峄山，〔水经注：峄山在邹县北，绎邑之所依以为名也。山东西二十里，高秀独出，积石相临，殆无土壤。石间多孔穴，洞达相通，往往有如数间屋处，其俗谓之「峄孔」。遭乱，辄将家入峄，外寇虽众，无所施害。晋永嘉中郗鉴保此山。今山南有大峄，名曰邹公峄，诗所谓「保有凫绎。」复，扶又翻。少，诗照翻。帅，读曰率。峄，音亦。〕琅邪王睿就用鉴为兖州刺史，镇邹山。〔邹山，在鲁郡邹县。考异曰：刘琨集，建兴二年十一月，壬寅朔，与丞相笺曰：「焦求虽出寒乡，有文武赡干。苟晞用为陈留太守，独在河南距当石勒，抚绥有方。琨以求行领兖州刺史。后闻荀公以李述为兖州，以素论门望，不可与求同日而论；至于胆干可以处危，权一时之用，李述亦不能及求。而王玄年少，便欲共讨求。琨以求已与玄构隙，便召还。而州界民物，甚不安服述；二千石及文武大姓，连遣信使求刑史，是以遣兄子演代求领兖州事。往年春正月，遣诣邺，至是斩王桑、走赵固」云云。「今勒据襄国，逼近邺城，故令演转南。演今治在廪丘，而李逑、郗鉴并欲争兖州，或云为荀公所用，或云为明公所用。大寇殄而自共寻干戈，此亦大溃也。辄敕演谨自守而已。」按：王桑、赵固之败及石勒攻邺，皆在永嘉六年。琨笺又云：「传长安消息，主上是秦王。」又建兴二年十月丙申朔，元年十一月壬申朔，十二月壬寅朔，然则琨发笺之日，建兴元年十二月壬寅朔也，传写襄耳。〕三人各屯郡，兖州吏民莫知所从。

     琅邪王睿以前庐江内史华谭为军谘祭酒。〔华，户化翻。〕谭尝在寿春依周馥。睿谓谭曰：「周祖宣何故反﹖」〔周馥，字祖宣。〕谭曰：「周馥虽死，天下尚有直言之士。馥。睿谓谭曰：都以纾国难，〔难，乃旦翻。〕执政不悦，兴兵讨之，馥死未踰时而洛都沦没。若谓之反，不亦诬乎！」〔事见上卷永嘉四年、五年。〕睿曰：「馥位为征镇，握强兵，召之不入，危而不持，亦天下之罪人也。」谭曰：「然，危而不持，当与天下共受其责，非但馥也。」

     睿参佐多僻事自逸，录事参军陈頵〔录事参军，掌总录众曹，管其文案，自上佐以下，违失者弹正以法，掌凡诸司察之事。白氏六帖曰：州主簿、郡督邮，并今录事参军之职。余据睿以頵为录事参军，自别有主簿，详见辨襄。〕言于睿曰：「洛中承平之时，朝士以小心恭恪为凡俗，以偃蹇倨肆为优雅，流风相染，以至败国。〔朝，直遥翻。败，补迈翻。〕今僚属皆承西台余弊，〔江东谓洛都为西台。〕养望自高，是前车已覆而后车又将寻之也。请自今，临使称疾者，皆免官。」睿不从。三王之诛赵王伦也，〔见八十四卷惠帝永宁元年。〕制己亥格以赏功，自是循而之，頵上言：「昔赵王篡逆，惠皇失位，三王起兵讨之，故厚赏以怀向义之心。今功无大小，皆以格断，〔断，丁乱翻，决也；言功之轻重、差次，皆以己己亥格决之。〕乃至金紫佩士卒之身，符策委仆隶之门，非所以重名器，正纪纲也，请一切停之！」頵出于寒微，数为正论，府中多恶之，〔数，所角翻。恶，乌路翻。〕出頵为谯郡太守。

     吴兴太守周閗，宗族强盛，〔閗，墟里翻。〕琅邪王睿颇疑惮之。睿左右用事者，多中州亡官失守之士，驾御吴人，吴人颇怨。閗自以失职，又为刁协所轻，耻恚愈甚，〔恚，于避翻。〕乃阴与其党谋诛执政，以诸南士代之。事泄，閗忧愤而卒，将死，谓其子勰曰：「杀我者，诸伧子也；〔勰，音协。伧，助庚翻；吴人谓中州为伧。〕能复之，乃吾子也。」

     石勒攻李恽于上白，斩之。〔恽，于粉翻。〕王浚复以薄盛为青州刺史。〔上白城，在安平广宗县。李恽、薄盛皆乞活帅。复，扶又翻。〕

     王浚使枣嵩督诸军屯易水，召段疾陆眷，欲与之共击石勒，疾陆眷不至。〔以释其弟末柸德石勒，故不肯会浚兵。〕浚怒，以重币赂拓跋猗卢，并檄慕容廆等共讨疾陆眷。〔廆，户罪翻。〕廆遣慕容翰攻段氏，取徒河、新城，至阳乐〔阳乐县，属辽西郡。贤曰：阳乐，在今平州东。〕闻六修败而还翰因留镇徒河，壁青山。

     初，中国士民避乱者，多北依王浚，浚不能存抚，又政法不立，士民住往复去之。〔复，扶又翻。〕段氏兄弟专尚武勇，不礼士大夫。唯慕容廆政事修明，爱重人物，故士民多归之。廆举其英俊，随才授任，以河东裴嶷、〔嶷，鱼力翻。〕北平阳壮、庐江黄泓、化郡鲁昌为谋主，广平游邃北海逄羡、〔逄，皮江翻。〕北平西方虔、〔河氏姓苑：少昊金天氏，位主西方，子孙以为奼。〕西河宋奭及封抽裴闰为股肱，平原宋该、安定皇甫岌、岌弟真、兰陵缪恺、〔缪，靡幼翻。〕昌黎刘斌及封奕、封裕典机要。裕，抽之子也。

     裴嶷清方有干略，为昌黎太守，兄武为玄菟太守。武卒，嶷与武子开以其丧归，过廆，〔自玄菟西归，道过棘城。菟，同都翻。〕廆敬礼之，及去，厚加资送。行及辽西，道不通，嶷欲还就廆。开曰：「乡里在南，柰何北行！」且等为流寓，段氏强，慕容氏弱，何必去此而就彼也！」嶷曰：「中国丧乱，〔丧，息浪翻。〕今往就之，是相帅而入虎口也。〔帅，读曰率。〕且道远，何由可达！〔言昌黎去河东既远，又路梗，无由得远。〕若俟其清通，又非岁月可冀。〔言天下方乱，道路未有清通之时。〕今欲求托足之地，岂可不慎择其人。汝观诸段，岂有远略，且能待国士乎！慕容公修行仁义，有霸王之志，加以丰民安，今往从之，谓可以立功名，下可以庇宗族，汝何疑焉！」开乃从之。既至，廆大喜。阳壮清直沈敏，为辽西太守，〔枕，持林翻。〕慕容翰破段氏于阳乐，获之，廆礼而用之。游邃、逄羡、宋奭，皆尝为昌黎太守，〔逄，皮江翻。〕与黄泓俱避地于蓟，后归廆。王浚屡以手书召邃兄畅，畅欲走之，邃曰：「彭祖刑政不修，华、戎离叛，以邃度之，必不能久，兄且盘桓以俟之。」〔易屯卦初九爻辞曰：盘桓，利居贞。王弼曰：不可以进，故盘桓也。马曰：盘桓，旋也。度，徒洛翻。〕畅曰：「彭祖忍而多疑，顷者流民北来，命所在追杀之。今手书殷勤，我稽留不往，将累及卿。〔累，力瑞翻。〕且乱世宗族宜分，以冀遗种。」邃从之，卒与浚俱没。〔种，章勇翻。卒，子恤翻。〕宋该与平原杜群、刘翔先依王浚，又依段氏，皆以为不足托，帅诸流寓同归于廆。东夷校尉崔毖请皇甫岌为长史，卑辞说谕，终莫能致；廆招之岌与弟真实时俱至。〔古语有之：鸟则择木，木岂能择鸟！帅，读曰率。说，输芮翻。〕辽东张统据乐浪、带方二郡，与高句丽王乙弗利相攻，连年不解。乐浪王遵说统帅其民千余家归廆，廆为之置乐浪郡，〔为，于伪翻。乐浪，音洛琅。句，如字，又音驹。丽，力知翻。〕以统为太守，遵参军事。

     王如余党涪陵李运、巴西王建等自襄阳将三千余家入汉中，〔涪，音浮。〕梁州刺史张光遣参军晋邈将兵拒之。邈受运、建赂，劝光纳其降，〔降，户江翻；下同。〕光从之，使居成固。既而邈见运、建及其徒多珍宝，欲尽取之，复说光曰：〔复，扶又翻。说，输芮翻。〕「运、建之徒，不修农事，专治器仗，其意难测，不如悉掩杀之，不然，必为乱。」光又从之。〔将贪于下，帅闇于上，梁州之祸，复自此始。治，直之翻。〕五月，邈将兵攻运、建，杀之。建伲杨虎收余众击光，屯于厄水；光遣其弓孟苌讨之，不能克。

     壬辰，以琅邪王睿为左丞相、大都督，督陕东诸军事；南阳王保为右丞相、大都督，督陕西诸军事。〔所谓「分陕」也。陕，失冉翻。〕诏曰：「今当扫除鲸鲵，〔鲸鲵，大鱼，钓网所不能制，以比敌人之魁桀者。鲸，巨京翻。鲵，五兮翻。〕奉迎梓宫。〔谓怀帝遇害于平阳，梓宫未返也。〕令幽、并两州勒卒三十万直造平阳，〔造，七到翻；下同。〕右丞相宜帅秦、凉、梁、雍之师三十万径诣长安，左丞相帅所领精兵二十万径造洛阳，〔帅，读曰率。雍，于用翻。〕同走大期，克成元勋。」

     汉中山王曜屯蒲坂。

     石勒使孔苌击定陵，杀田徽；〔定陵县，汉属颍川郡，晋属襄城郡。田徽，王浚用为兖州刺史。〕薄盛率所部降勒，山东郡县，相继为勒所取。汉主聪以勒为侍中、征东大将军。乌桓亦叛王浚，潜附于勒。〔史言王浚之势浸以孤弱。〕

     六月，刘琨与代公猗卢会于陉北，谋击汉。〔陉，音刑。〕秋，七月，琨进据蓝谷，猗卢遣拓跋普根屯于北屈。〔北屈县，汉属河东郡，晋属平阳郡，春秋晋公子夷吾所居邑也。宋白曰：慈州夹城县，本汉北屈县地。师古曰：屈居勿翻。〕琨遣监军韩据自西，河而南，将攻西平。〔西平城，在平阳西，汉主聪筑以居其子济南王骥。〕汉主聪遣大将军粲等拒琨，骠骑将军易等拒普根，荡晋将军兰阳寺助守西平。琨等闻之，引兵还。〔还，从宣翻，又如字。〕聪使诸军仍屯所在，为进取之计。

     帝遣殿中都尉刘蜀诏左丞相睿以时进军，〔殿中都尉，属二卫。〕与乘舆会于中原。〔乘，绳证翻。〕八月，癸亥，蜀至建康，睿辞以方平定江东，未暇北伐。以镇东长史刁协为丞相左长史，从事中郎彭城刘隗为司直，〔隗，五罪翻。〕邵陵内史广陵戴邈为军谘祭酒，〔吴孙哠宝鼎元年，分零陵北部都尉立邵陵郡。宋白曰：邵陵，汉之昭陵县，吴立邵陵郡，康为邵州。〕参军丹阳张闿为从事中郎，〔闿，音开，又可亥翻。〕尚书郎颍川锺雅为记室参军，谯国桓宣为舍人，豫章熊远为主簿，会稽孔愉为掾。〔会，工外翻。掾，以绢翻。〕刘隗雅习文史，善伺候睿意，故睿特亲爱之〔为刁、刘间王敦兄弟张本。伺，相吏翻。〕

     熊远上书，以为：「军兴以来，处事不用律令，〔处，昌吕翻。〕竞作新意，临事立制，朝作夕改，至于主者不敢任法，每辄关谘，〔关，白也。〕非为政之体也。愚谓凡为驳议者，皆当引律令、经传，〔驳，北角翻。传，直恋翻。〕不得直以情言，无所依准，以亏旧典。若开塞随宜，〔塞，悉则翻。〕权道制物，此是人君之所得行，非臣子所宜专用也。」睿以时方多事，不能从。

     初，范阳祖逖，少有大志，〔汉涿郡，魏文帝更名曰范阳郡。少，诗照翻。〕与刘琨俱为司州主簿，同寝，中夜闻鸡鸣，蹴居觉曰：〔蹴，子六翻，蹋也。觉，居效翻，寤也。〕「此非恶声也！」因起舞。及渡江，左丞相睿以为军谘祭酒。逖居京口，〔吴孙权自吴徙丹徒，谓之京城，有京岘山在其东，其城因山为垒，俯临江津，故曰京口。〕纠合骁健，〔绳三合为纠；纠，言合三为一也。骁，坚尧翻；下同。〕言于睿曰：「晋室之乱，非上无道而下怨叛也，由宗室争权，自相鱼肉，遂使戎狄乘隙，毒流中土。今遗民既遭残贼，人偲自奋，大王诚能命将出师，使如逖者统之以复中原，郡国豪杰，必有望风响应者矣！」睿素无北伐之志，以逖为奋威将军、豫州刺史，给千人廪，布三千疋，〔给千人粮廪及布三千疋而已。〕不给铠仗，使自召募。逖将其部曲百余家渡江，中流，击楫而誓曰：「祖逖不能清中原而复济者，有如大江！」〔复，扶又翻〕遂屯淮阴，〔淮阴县，前汉属临淮郡，后汉属下邳国，晋属广陵郡。〕起冶铸兵，募得二千余人而后进。

     胡亢性猜忌，杀其骁将数人。杜曾惧，潜引王冲之兵使攻亢。〔王冲，荆州贼也。〕亢悉精兵出拒之，城中空虚，曾因杀亢而并其众。

     周顗屯浔水城，〔庐山记曰：寻阳县，在大江之北，寻水之阳。浔水城，无乃古之寻阳城乎！〕为杜弢所困；陶侃使明威将军朱伺救之，弢退保泠口。〔沈约志：魏置将军四十号，明威第三。弢，吐刀翻。水经注：泠水南山九疑山，北流径泠道县西西南，又北流注于都溪水，又西北入于营水，所谓泠口也。杨正衡曰：泠，郎丁翻。余考此泠口去武昌甚远，又水经注，江水自蕲春故城南，又东得铜零口，北无乃是乎！〕侃曰：「弢必步向武昌。」乃自径道还郡以待之，〔径道，捷出之路。〕弢果来攻。侃使朱伺逆击，大破之，弢遁归长沙。周顗出泀水投王敦于豫章，敦留之。陶侃使参军王页告捷于敦，敦曰：若无陶侯，便失荆州矣！」乃表侃为荆州刺，屯沔江。〔水经注：沌水上承沔阳之白湖，东南流，径沔阳县南注于江，谓之沌口。陵游曰：江陵之建宁镇，盖沌口也。王敦以陶侃为荆州，镇此，明年徙林鄣。侃传云：初镇沌口，移入沔江。水经注，林障故城，在沔南。沔江，谓林障也。〕左丞相睿召周顗，复以为军谘祭酒。

     初，氐王杨茂搜之子难敌，遣养子贩易于梁州，私卖良人子一人，张光鞭杀之。难敌怨曰：「使君初来，大荒之后，兵民之命仰我氐活，氐有小罪，不能贳也。」〔贳，始制翻；贷也，怒也；又神夜翻。〕及光与杨虎柏攻，各求救于荿搜，茂搜遣难敌救光。难敌求货于光，光不与。杨虎厚赂难敌，且曰：「流民珍货，悉在兀所，〔谓晋邈所杀夺者。〕今伐我，不如伐光。」难敌大喜。光与虎战，使张孟苌居前，难敌继后。难敌与虎夹击孟苌，大破之，孟苌及其弟援皆恐。光婴城自守。九月，光愤泪成疾，僚属劝光退据魏兴。光按剑曰：「吾受国重任，不能讨贼今得死如登仙，何谓退也！」声绝而卒。〔张光虽以信用晋邈致寇，其气烈亦可尚也。〕州人推其少子迈领州事，〔少，诗照翻。〕又与氐战没，众推始平太守胡子序领梁州。

     荀藩薨于开封。〔荀藩、傅祗相继而没，陕东二行台，惟荀组在耳。考异曰：帝纪曰「薨于荥阳。」今从藩传。〕

     汉中山王曜、赵染攻曲允于黄白城，允，累战皆败；诏以索綝为征东大将军，将兵助允。

     王贡自王敦所还，至竟陵，矫陶侃之命，以杜曾为前锋大都督，击王冲，斩之，悉降其众。〔降，户江翻。〕侃召曾，曾不至。贡恐以矫命获罪，遂与曾反击侃。冬，十月，侃兵大败，仅以身免。敦表侃以白衣领职。侃复帅周访等进击杜弢，大破之，〔复，扶又翻。〕敦乃秦复侃官。

     汉赵染谓中山王曜曰：「曲允率大众在外，长安空虚，可袭也。」曜使染帅精骑五千袭长安，〔帅，读曰率；下同。〕康寅夜，入外城。帝奔射鴈楼。染焚龙尾及诸营，〔龙尾者，依城筑道，陂妷渐高，登陴所由之路也。又水经曰：秦时有黑龙，从南山出，饮渭水，其行道因山成迹，长六十余里，头临渭水，尾达樊川。汉萧河起末央宫，斩龙首山而营之，头高二十丈，尾渐下，高五六丈。所谓龙尾者，此山之尾也。〕杀掠千余人；卯旦，退屯逍遥园。〔水经注：沈水，上承皇子陂于樊川，北径长安城西，与昆明池水合。沈水又东北流，径邓艾南，又东分为二水，一水东入逍遥园。〕〔壬辰，将军曲鉴自阿城帅众五千救长安。阿城，即秦阿房宫城也。〕癸巳，染引还，鉴追之，与曜遇于零武鉴兵大败。〔前汉北地郡有灵武县，后汉、晋省；至后魏置咸阳郡，池阳、灵武二县并属焉。黄白城在池阳。则此零武为前汉北地郡、魏咸阳郡之灵武明矣。〕

     杨虎、杨难敌急攻梁州，胡子序弃城走，难敌自称刺史。

     汉中山王曜恃胜而不设备，十一月，曲允引兵袭之，汉兵大败杀其冠军将军乔智明；〔冠，古玩翻。〕曜引归平阳。

     王浚以其父字处道，自谓应「当涂高」之谶，谋称尊号。〔王浚，又一袁术也。〕前勃海太守刘亮、北海太守王抟、〔抟，徒官翻。〕司空掾高柔切谏，〔掾，于绢翻。此又一高柔，非魏之高柔。〕浚皆杀之。燕国霍原，志节清高，屡辞征辟。浚以尊号事问之，原不答。浚诬原与群盗通，杀而枭其首。〔枭，坚尧翻。〕于是士民骇怨，而浚矜豪日甚，不亲政事，所任皆苛刻子人，枣嵩、朱硕，贪棋尤甚。〔横，户孟翻。〕北州谣曰：「府中赫赫，朱丘伯；十囊、五囊，入枣郎。」〔朱丘伯，朱硕字也。嵩，浚之伲，故曰枣郎。〕调发殷烦，下不堪命，多叛入鲜卑。〔调，徒吊翻。〕从事韩咸监护柳城，〔柳城县，前汉属辽西郡、后汉、晋省。监，工衔翻。〔盛称慕容廆能接纳士民，欲以讽浚；浚怒，杀之。

     浚始者者唯恃鲜卑、乌桓以为强，既而皆叛之。加以蝗旱连年，兵势益弱。石勒欲袭之，未知虚实，将遣使觇之，〔使，疏吏翻。觇，痴廉翻，又丑艳翻。〕参佐请用羊祜、陆抗故事，致书于浚。〔欲用敌国交邻之礼。〕勒以问张宾，宾曰：「浚名为晋臣，实欲废晋自立，但患四海英雄莫之从耳；其欲得将军，犹项羽之欲得韩信也。将军威振天下，今卑辞厚礼，折节事庂，犹惧不信，况为羊、陵之亢敌乎！〔折，而设翻。亢，口浪翻。〕夫谋人而使人觉其情，难以得志矣。」勒曰：「善！」十二月，勒遣舍人王子春、董肇多赍珍宝，奉表于浚曰：「勒本小胡，遭世饥乱，流离屯厄，〔屯，殊伦翻，难也。〕窜命冀州，窃相保聚以救性命。今晋祚沦夷，中原无主；殿下州乡贵望，〔勒，上党武乡人，而浚太原人，故云州乡。〕四海所宗，为帝王者，非公复谁！〔复，扶又翻。〕勒所以捐躯起兵，诛讨暴乱者，正为殿下驱除尔。伏愿陛〔殿〕下应天顺人，〔为，于伪翻。〕早登皇祚。勒奉戴殿下如天地父母，殿下察勒微心，亦当视之如子也。」又遗枣嵩书，厚赂之。〔遗，于季翻。〕

     浚以段疾陆眷新叛，士民多弃己去，闻勒欲附之，甚喜，谓子春曰：「石公一时豪杰，据有赵、魏，乃欲称藩于孤，其可信乎﹖」子春曰：「石将军才力强盛，诚如圣旨。但以殿下中州贵望，威行夷、夏，〔夏，户雅翻。〕自古胡人为辅佐名臣则矣，未有为帝王者也。石将军非恶帝王不为而让于殿下，〔恶，乌路翻。〕顾以帝王自有历数，非智力之所取，虽强取之，〔强，其两翻。〕必不为天人之所与故也。项羽虽强，终为汉有。石将军之比殿下，犹阴精之与太阳，是以远鉴前事，归身殿下，此乃石将军之明识所以远过于人也，殿下又何怪乎！」浚大悦，封子春、肇皆为列侯，遣使报聘，以厚币酬之。

     游纶兄统，为浚司马，镇范阳，遣使私附于勒；〔游纶保据苑乡，伪降于勒，勒已袭禽之。〕勒斩其使以送浚。浚虽不罪统，益信勒为忠诚，无复疑矣。

     是岁，左丞相睿遣世子绍镇广陵，以丞相掾蔡谟为参军。谟，克之子也。

     汉中山王曜围河南尹魏浚于石梁，〔石梁坞，在洛水北。〕兖州刺史刘演、河内太守郭默遣兵救之，曜分兵逆战于河北，则之；〔河平〔北〕，大河之北，即富平津之北也。败，补迈翻。〕浚夜走而杀之。

     代公猗卢城盛乐以为北都，治故平城为南都；又作新平城于灅水之阳，使右贤王六修镇之，统领南部。〔盛乐县，前汉属定襄郡，后汉属云中郡。平城，汉属鴈门郡。括地志曰：朔州定襄县，本汉平城县。拓拔魏之盛也，置朔州于盛乐，置恒州于平城；平城，谓之代都。自高祖迁洛，其后破六韩拔陵作乱，故都为墟，恒州寄治肆州秀容郡城，云州寄治并州界。魏收地形志，自陉岭以北，所记略矣。隋之盛也，北逐突厥，复汉故塞，省并后魏所置郡县，盛乐盖在定襄郡大利县众，平城在马邑郡云内县界。唐破突厥，北尽魏、隋之略：朔州善阳县，则汉定襄、魏桑干之地；单于都护府金河县，则后魏道武所都也；云州云中县，则后魏所都平城也。然自单于都护府东北至朔州三百五十七里，则盛乐距平城，其道里可知矣。杜佑曰：云中，今马吧郡北；平城，即今郡，隋云内县恒安镇。魏书帝纪：猗卢修故平城以为南都，更南百里，于灅水之阳黄瓜堆筑新平城，晋人谓之小平城。杜佑又曰：朔州马邑郡，魏都平城，于郡北置怀朔镇；及迁洛后，置朔州。后魏初，云中在今郡北三百余里定襄故城北；北齐置朔州，在故都西南新城，一名平城也；后移于马邑，即今郡城也。郡治善阳县，亦汉定襄县地，有秦马邑城、武周塞，紫河发源于此。宋白曰：唐振武军，旧单于都护府，即汉定襄郡之盛乐县也，在阴山之阳，黄河之北，后魏所都盛乐是也。唐平突厥，于此置云中都督府，后改单于府。班固地理志：右北平俊靡县，灅水南至无终，东入庚。师古曰：灅，力水翻；又音郎贿翻郦道元水经注：庚水与鲍丘水合，俊靡在东，与平城相去甚远，新平城不在此灅水之阳也。据魏书，道武帝西如马邑，观灅源；则灅水盖出于马邑，而东北流径平城之南也。郦道元，魏人也，其注水经，叙代都之事宜详，初不言平城有灅水，但言湿水径平城南耳。注曰：湿水，出鴈门阴馆县湿头山，一曰治水，东北流，出山，径陉阴馆县故城西，故楼烦乡也。又有马邑川水，会桑干水而注于湿水。湿水东流过平城南，又东流径广宁下洛县南，东至渔阳，入笥沟。又考班固地理志，鴈门阴馆县楼烦乡累头山，治水所出，东至泉州入海。师古曰：累，音力追翻；治，音弋之翻。窃谓水出累头山，疑当时亦有累水之名。师古音从平声，音相近也。意道元所谓湿水，即灅水也。又考丁度集韵，「漯」「灅」「争」三字，同注云「水出鴈门」，则亦有见于此矣。灅，类篇音鲁水翻。〕

