卷第九十一【晋纪十三】起屠维单阏（己卯），尽重光大荒落（辛巳），凡三年。


     中宗元皇帝中


     太兴二年〔（己卯、三十九）〕


     春，二月，刘遐、徐龛击周抚于寒山，破斩之。〔魏收地形志，彭城郡彭城县有寒山。龛，苦含翻。〕初掖人苏峻帅乡里数千家结垒以自保，远近多附之。〔掖县，属东莱郡。苏峻传云，长广掖人。据志，长广郡有挺县，无掖县。帅，读曰率。〕曹嶷恶其强，将攻之，峻率众浮海来奔。〔嶷，鱼力翻。恶，乌路翻。〕帝以峻为鹰扬将军，〔沈约志：鹰扬将军，建安中，曹公以命曹洪。〕助刘遐讨周抚有功；诏以遐为临淮太守，峻为淮陵内史。〔惠帝元康七年，分临淮置淮陵郡，其地当在唐沂州临沂县界。宋白曰：泗洲招信县，本汉淮陵县。〕


     石勒遣左长史王修献捷于汉，汉主曜遣兼司徒郭汜授勒太宰、领大将军，封列侯。修舍人曹平乐从修至粟邑，〔乐，音洛。〕因留仕汉，言于曜曰：「大司马遣修等来，〔曜初即位，以勒为大司马，故称之。〕外表至诚，内觇大驾强弱，俟其复命，将袭乘舆。」〔觇，丑廉翻。乘，绳证翻。〕时汉兵实疲弊，曜信之。乃追汜还，斩修于市。三月，勒还至襄国。刘茂逃归，言修死状。勒大怒曰：「孤事刘氏，于人臣之职有加矣。彼之基业，皆孤所为，今既得志，还欲相图。赵王、赵帝，孤自为之，何待于彼邪！」乃诛曹平乐三族。〔为刘、石相攻张本。〕


     帝令群臣议郊祀，尚书令刁协等以为宜须还洛乃修之。司徒荀组等曰：「汉献帝都许，即行郊祀，〔范书，汉献帝建安元年，郊祀上帝于安邑；是年七月，至洛阳，复郊祀上帝；八月，迁许，无郊祀之事，或别见他书也。晋书礼志载组议云：献帝迁许，即便立郊。盖郊祀不在迁许之年也。〕何必洛邑！」帝从之，立郊丘于建康城之巳地。辛卯，帝亲祀南郊。以未有北郊，〔按：成帝咸和八年，始于覆舟山南立北郊。〕并地o合祭之。诏：「琅邪恭王宜称皇考，」贺循曰：「礼，子不敢以己爵加于父，」〔此前汉师丹引礼以为言，事见三十三卷汉哀帝建平元年。〕乃止。


     初，蓬陂坞主陈川〔蓬陂，即左传之蓬泽，在浚仪县。〕自称陈留太守。〔守，式又翻。〕祖逖之攻樊雅也，川遣其将李头助之。头力战有功，逖厚遇之。头每叹曰：「得此人为主，吾死无恨。」川闻而杀之。头党冯宠帅其众降逖，川益怒，大掠豫州诸郡，逖遣兵击破之。夏，四月，川以浚仪叛，降石勒。〔浚仪县，属陈留郡，故大梁也。帅，读曰率。降，户江翻；下同。〕


     周抚之败走也，徐龛部将于药追斩之；及朝廷论功，而刘遐先之。〔先，悉荐翻。〕龛怒，以泰山叛，降石勒，自称兖州刺史。


     汉主曜还，都长安，〔自粟邑还长安，遂定都也。〕立妃羊氏为皇后，〔即惠帝羊皇后。曜纳羊后，见八十七卷怀帝永嘉五年。〕子熙为皇太子；封子袭为长乐王，〔乐，音洛。〕阐为太原王，冲为淮南王，敞为齐王，高为鲁王，徽为楚王；诸宗室皆进封郡王。羊氏，即故惠帝后也。曜尝问之曰：「吾何如司马家儿t」羊氏曰：「陛下，开基之圣主；彼，亡国之暗夫；何可并言！彼贵为帝王，有一妇、一子及身三耳，曾不能庇。妾于尔时，实不欲生，意谓世间男子皆然。自奉巾栉已来，始知天下自有丈夫耳。」曜甚宠之，颇干预国事。


     南阳王保自称晋王，改元建康，置百官，以张为征西大将军。开府仪同三司。陈安自称秦州刺史，降子汉，又降于成。上大饥，士众困迫，张春奉保之南安祁山。〔之，往也。〕遣韩璞帅步骑五千救之；陈安退保诸，〔诸道，前汉属天水郡，后汉、晋省。水经注：诸水，历诸故道北，东南入清水，清水东南注渭。〕保归上。未几，保复为安所逼，〔几，居岂翻。复，扶又翻。〕遣其将宋毅救之，安乃退。


     江东大饥，诏百官各上封事。益州刺史应詹上疏曰：〔詹自益州刺史还建康。〕「元康以来，贱经尚道，以玄虚夕放为夷达，〔夷，旷也。〕以儒术清俭为鄙俗，宜崇奖儒官，以新俗化。」


     祖逖攻陈川于蓬关，石勒遣石虎将兵五万救之，战于浚仪，逖兵败，退屯梁国。勒又遣桃豹将兵至蓬关，逖退屯淮南。〔此淮南郡，治寿春。〕虎徙川部众五千户于襄国，留豹守川故城。


     石勒遣石虎击鲜卑日六延于朔方，大破之，斩首二万级，俘虏三万余人。孔苌攻幽州诸郡，悉取之。段匹士众饥散、欲移保上谷，〔晋志：上谷郡，治沮阳县；秦置郡，在谷之上头，故名焉。〕代王郁律勒兵将击之，匹弃妻子奔乐陵，依邵续。〔乐陵郡，治厌次，续保之以奉晋。〕


     ⒉茚谇彩孤甘勒，请以河为境，勒许之。〔嶷已缘河置戍矣，今赂勒请以河为境者，惧勒之侵轶也。〕


     梁州刺史肚访击杜曾，大破之。马隽等执曾以降，访斩之；并获荆州刺史第五猗，送于武昌。访以猗本中朝所署，〔朝，直遥翻。〕加有时望，白王敦不宜杀，敦不听而斩之。〔猗从杜曾事，始八十九卷愍帝建兴四年。〕初，敦患杜曾难制，谓访曰：「若擒曾，当相论为荆州。」及曾死而敦不用。王M在荆州，〔M，羊至翻，又逸职翻。〕多杀陶侃将佐；〔将，即亮翻。〕以皇甫方回为侃所敬，责其不诣己，收斩之。士民怨怒，上下不安。帝闻之，征M为散骑常侍，以周访代M为荆州刺史。王敦忌访威名，意难之。从事中郎郭舒说敦曰：「鄙州虽荒弊，乃用武之国，不可以假人，宜自领之，〔郭舒，先在荆州，历事刘弘、王澄。说，输芮翻。〕访为梁州足矣。」敦从之。六月，丙子，诏加访安南将军，余加故。访大怒，敦手书譬解，并遗玉环、玉苈以申厚意。〔遗，于季翻。〕访抵之于地，曰：「吾岂贾竖，可以宝悦邪！」〔贾，音古。〕访在襄阳，务农训兵，阴有图敦之志，守宰有缺辄补，然后言上；〔上，时掌翻。〕敦患之而不能制。


     魏该为胡寇所逼，自宜阳率众南迁新野，〔魏该自怀帝末屯宜阳界一泉坞。宜阳县，属弘农郡。新野县，汉属南阳郡，晋属义阳郡。〕助周访讨杜曾有功，拜顺阳太守。


     赵固死，郭诵留屯阳翟，〔阳翟县，汉属颍川郡，晋属河南郡。〕石生屡攻之，不能克。


     汉主曜立宗庙、社稷、南北郊于长安，诏曰：「吾之先，兴于北方。光文立汉宸庙以从叱望。〔见八十五卷惠帝永兴元年。〕今宜改国号，以单于为祖。亟议以闻！」群臣奏：「光文始封卢奴伯，〔晋成都王颖封刘渊为卢奴伯。〕陛下又王中山；中山，赵分也，〔王，于况翻。分，扶问翻。〕请改国号为赵。」从之。以冒顿配天，〔冒，莫北翻。〕光文配上帝。


     バ祉杩苈蛹谩⑨罚〔岱，泰山也。龛寇掠济、岱之间。济，子礼翻。〕破东莞。〔沈约志：武帝太康元年，分琅邪立东莞郡。晋志：东莞，故鲁郓邑。刘d曰：唐沂州沂水县，汉东莞县地。宋白曰：春秋莒、鲁争郓。杜预注云：城阳姑幕县南，有员亭，即郓也，俗变其字耳。十三州志云：有东、西二郓，鲁昭公所居者为西郓，兖州东平郡是也；莒、鲁所争者为东郓，汉东莞县是也。莞，音官。〕帝问将帅可以讨龛者于王导，〔将，即亮翻。帅，所类翻。〕导以为太子左卫率泰山羊鉴，龛之州里冠族，〔冠，古玩翻。〕必能制之。鉴深辞，才非将帅；郗鉴亦表鉴非才，不可使；导不从。秋，八月，以羊鉴为征虏将军、征讨都督，督徐州刺史蔡豹、临淮太守遐、鲜卑段文鸯等讨之。〔段文鸯时从其兄匹在厌次。〕


     冬，石勒左、右长史张敬、张宾，左、右司马张屈六、程遐等劝勒称尊号，勒不许。十一月，将佐等复请勒称大将军、大单于、领冀州牧、赵王，〔复，扶又翻。单，音蝉。〕依汉昭烈在蜀、魏武在邺故事，以河内等二十四郡为赵国，太守皆为内史，准禹贡，复冀州之境，〔时以河内、魏、汲、顿丘、平原、清河、巨鹿、常山、中山、长乐、乐平、赵国、广平、阳平、章武、勃海、河间、上党、定襄、范阳、渔阳、武邑、燕国、乐陵二十四郡为赵国。准禹贡，魏武复冀州之境，南至孟津，西达龙门，东至于河，北至塞垣。〕以大单于镇抚百蛮，罢并、朔、司三州，〔晋未尝置朔州；此罢朔州，未知谁所置也。〕通置部司以监之；勒许之。戊寅，即赵王位，〔石勒，字世龙。〕大赦；依春秋时列国称元年。


     初，勒以世乱，律令烦多，命法曹令史贯志，〔贯，姓也；志，其名。〕采集其要，作辛亥制五千文；施行十余年，乃用律令。以理曹参军上党续咸为律学祭酒；〔姓谱：帝舜七友有续牙。曰晋大夫狐鞫居食采于续，号续简伯，后以为氏。〕咸用法详平，国人称之。以中垒将军支雄、〔中垒将军，后赵创置。〕游击将军王阳领门臣祭酒，〔勒置经学祭酒、律学祭酒、史学祭酒、门臣祭酒。〕专主胡人辞讼，重禁胡人，不得陵侮衣冠华族，〔华族，中华之族也。勒，胡人也，能禁其丑类，不使陵暴华人及衣冠之士，晋文公初欲俘阳樊之民，殆有愧焉。〕号胡为国人。遣使循行州郡，劝课农桑。朝会，始用天子礼乐，衣冠、仪物，从容可观矣。〔朝，直遥翻。从，千容翻。〕加张宾大执法，专总朝政；〔朝，直遥翻；下同。〕以石虎为单于、元辅、都督禁卫诸军事，寻加骠骑将军、侍中、开府，赐爵中山公；〔骠，匹妙翻。〕自余群臣，授位进爵各有差。


     张宾任遇优显，群臣莫及；而谦虚敬慎，开怀下士，屏绝阿私，〔屏，必郢翻。〕以身帅物，〔帅，读曰率。〕入则尽规，出则归美。勒甚重之，每朝，常为之正容貌，简辞令，呼曰右侯而不敢名。〔史言张宾有大臣之节，所以膺石勒之体貌。为，于伪翻。〕


     十二月，乙亥，大赦。


     平州刺史崔毖，自以中州人望，镇辽东，〔毖，崔琰之曾孙。琰在魏时，为冀州人士之首，子孙遂为冀州冠族。毖，音秘。〕而士民多归慕容@，〔@，户罪翻。〕心不平。数遣使招之，皆不至，〔数，所角翻。〕意@拘留之，乃阴说高句丽、段氏、宇文氏，使共攻之，〔说，输芮翻。句，音如字，又音驹。丽，力知翻。〕约灭@，分其地。毖所亲勃海高瞻力谏，毖不从。


     三国合兵伐@，诸将请击之，@曰：「彼为崔毖所诱，欲邀一切之利。军势初合，其锋甚锐，不可与战，当固守以挫之。彼乌合而来，〔飞乌见食，群集而聚啄之，人或惊之，则四散飞去；故兵以利合无所统一者谓之乌合。〕既无统壹，莫相归服，久必携贰，一则疑吾与毖诈而覆之，二则三国自相猜忌。待其人情离贰，然后击之，破之必矣。」


     三国进攻棘城，@闭门自守，遣使独以牛酒犒宇文氏；〔使，疏吏翻。犒，苦告翻。〕二国疑宇文氏与@有谋，各引兵归。〔兵法所谓合则能离之，慕容@有焉。〕宇文大人悉独官曰：「二国虽归，吾当独取之。」


     宇文氏士卒数十万，连营四十里。@使召其子翰于徒河。〔翰自愍帝建兴元年镇徒河。〕翰遣使白@曰：「悉独官举国为寇，彼众我寡，易以计破，难以力胜。今城中之众，足以御寇，翰请为奇兵于外，伺其间而击之，〔间，古苋翻；下同。〕内外俱奋，使彼震骇不知所备，破之必矣。今井兵为一，彼得专意攻城，无复他虞，〔虞，防也，备也。复，扶又翻；下同。〕非策之得者也；且示众以怯，恐士气不战先沮矣。」〔沮，在莒翻。〕@犹疑之。辽东韩寿言于@曰：「悉独官有凭陵之志，将骄卒惰，军不坚密，若奇兵卒起，〔卒，读曰猝。〕掎其无备，必破之策也。〔掎，举绮翻。偏引曰掎，又从后牵曰掎。〕@乃听翰留徒河。


     悉独官闻之曰：「翰素名骁果，〔骁，坚尧翻。〕今不入城，或能为患，当先取之，城不足忧。」乃分遣数千骑袭翰。翰知之，诈为段氏使者，逆于道曰：「慕容翰久为吾患，闻当击之，吾已严兵相待，宜速进也。」使者既去，翰即出城，设伏以待之。宇文氏之骑见使者，大喜驰行，不复设备，进入伏中。翰奋击，尽获之，乘胜径进，遣间使语@出兵大战。〔投间隙而行，故谓之间使。间，古苋翻。〕@使其子与长史裴嶷将精锐为则锋，〔，呼广翻。〕自将大兵继之。悉独官初不设备，闻@至，惊，悉众出战。前锋始交，翰将千骑从旁直入其营，纵火焚之，〔将，即亮翻。〕众皆惶扰，不知所为，遂所为，遂大败，悉独官仅以身免。@尽俘其众，获皇帝玉玺三纽。〔皇帝玺，即宇文大人普回出猎所得者。玺，斯氏翻。〕


     崔毖闻之，惧，使其兄子焘诣棘城伪贺。会三国使者亦至，请和，曰：「非我本意，崔平州教我耳。」@以示焘，临之以兵，焘惧，首服。〔首，式救翻。〕@乃遣焘归谓毖曰：「降者上策，走者下策也。」引兵随之。毖与数十骑弃家奔高句丽，其众悉降于@。〔降，户江翻。〕@以其子仁为征虏将军，镇辽东，〔为仁以辽东与争国张本。〕官府、市里，按堵如故。


     高句丽将如奴子据于河城，@遣将军张统掩击，擒之，俘其众千余家；以崔焘、高瞻、韩恒、石琮归于棘城，待以客礼。恒，安平人；琮，鉴之孙也。〔石鉴事武帝、惠帝，位通显。〕@以高瞻为将军，瞻称疾不就，@数临候之，〔数，所角翻。〕抚其心曰：「君之疾在此，不在他也。今晋室丧乱，孤欲与诸君共清世难，〔丧，息浪翻。难，乃旦翻。〕翼戴帝室。君中州望族，宜同斯愿，柰何以华、夷之异，介然疏之哉！〔介然，坚正不移之貌。〕夫立功立事，惟问志略何如耳，华、夷何足问乎！」〔以瞻薄@起于东夷，不肯委身事之，故有是言。〕瞻犹不起，@颇不平。龙骧主簿宋该，与瞻有隙，〔@进号龙骧将军，以该为府主簿。骧，思将翻。〕劝@除之，@不从。瞻以忧卒。


     初，鞠羡既死，〔鞠羡死见八十六卷怀帝永嘉元年。〕苟复以羡子彭为东莱太守。〔复，扶又翻。〕会曹嶷徇青州，〔事见八十七卷永嘉三年。嶷，鱼力翻。〕与彭相攻；嶷兵虽强，郡人皆为彭死战，〔为，于伪翻。〕嶷不能克。久之，彭叹曰：「今天下大乱，强者为雄。曹亦乡里，〔彭与嶷皆齐人。〕为天所相，〔相，悉亮翻。〕苟可依凭，即为民主，何必与之力争，使百姓肝脑涂地！吾去此，则祸自息矣。」郡人以为不可，争献拒嶷之策，一无所用，与乡里千余家浮海归崔毖。北海郑林客于东莱，彭、嶷之相攻，林情无彼此。嶷贤之，不敢侵掠，彭与之俱去。比至辽东，〔比，必寐翻。〕毖已败，乃归慕容@。@以彭参龙骧军事。遗郑林车牛粟帛；〔遗，于季翻。〕皆不受，躬耕于野。


     宋该劝@献江东，@使该为表，裴嶷奉之，并所得三玺诣建康献之。


     高句丽数寇辽东，〔句，如字，又音驹。丽，力知翻。数，所角翻。〕@遣慕容翰、慕容仁伐之；高句丽王乙弗利逆来求盟，翰、仁乃还。〔还，从宣翻。又如字。〕


     是岁，蒲洪降赵，〔考异曰：三十国、晋春秋，洪降刘曜在太兴元年。按元年曜未都长安。晋书洪载记无年，但云「曜僭号长安，洪归曜」，故置是年。〕赵主曜以洪为率义侯。


     屠各路松多起兵于新平、扶风以附晋王保，〔屠，直于翻。〕保使其将杨曼、王连据陈仓，张、周庸据阴密，松多据草壁，〔水经注：陇山西南，降陇城北，有松多州，盖松多据此，因以为地名。草壁，在阴密之东。，鱼岂翻。〕秦、陇氐、先多应之。赵主曜遣诸将攻之，不克；曜自将击之。〔将，即亮翻。〕


     三年〔（庚辰、三二○）〕


     春，正月，曜攻陈仓，王连战死，杨曼奔南氐。〔氐种之居陈仓南者，即仇池杨氏也。〕曜进拔草壁，路松多奔陇城；又拔阴密。晋王保惧，迁于桑城。〔水经注。洮水自临洮县东北流，过索西城，又北出门峡，又东北径桑城东，又北径安故县。保欲自桑城奔河西也。〕曜还长安，以刘雅为大司徒。


     张春谋奉晋王保奔凉州，张遣其将阴监将兵迎之，声言翼卫，其实拒之。


     段末攻段匹，破之。〔，丁奚翻。〕匹谓邵续曰：「吾本夷狄，以慕义破家。君不忘久要，〔要，一遥翻；久要，旧约也。〕请相与共击末杯。」续许之，遂许之，遂相与追击末杯，大破之。匹与弟文鸯攻蓟。〔匹奔邵续，蓟为石氏所取。蓟，音计。〕后赵王勒知续势孤，〔是时刘、石国号皆曰赵，史以石赵为后赵以别之。〕遣中山公虎将兵围厌次，〔厌，于琰翻。〕孔苌攻续别营十一，皆下之。二月，续自出击虎，虎伏骑断其后，〔断，丁管翻。〕遂执续，使降其城。〔欲使续降厌次城也。降，户江翻；下同。〕续呼兄子竺等谓曰：「吾志欲报国，不幸至此。汝等努力奉匹为主，勿有贰心。」匹自蓟还，未至厌次，闻续已没，众惧而散，复为虎所遮；〔复，扶又翻；下同。〕文鸯以亲兵数百力战，始得入城，与续子缉、兄子存、竺等婴城固守。虎送续于襄国，勒以为忠，释而礼之，以为从事中郎。因下令：「自今克敌，获士人，毋得擅杀，必生致之。」〔勒礼续而终于杀续，所以令生致士人者，不过欲使之从己耳。〕


     吏部郎刘胤闻续被攻，〔被，皮义翻。〕言于帝曰：「北方藩镇尽矣，惟余邵续而已；如使复为石虎所灭，孤义士之心，阻归本之路，愚谓宜发兵救之。」〔胤，续所遣也，事见八十九卷愍帝建兴二年。〕帝不能从。续已没，乃下诏以续位任授其子缉。


     赵将尹安、宋始、宋恕、赵慎四军屯洛阳，叛，降后赵。〔汉主曜改国号曰赵，石勒称赵王，同在上年，而勒并曜始得中原，故以后赵别之。〕后赵将石生引兵赴之；安等复叛，降司州刺史李矩。〔复，扶又翻。〕矩使颍州太守郭默将兵入洛。石生虏宋始一军，北渡河。于是河南之民皆相帅归矩，〔帅，读曰率。〕洛阳遂空。


     三月，裴嶷至建康，〔嶷，鱼力翻。〕盛称慕容@之威德，贤隽皆为之用；朝廷始重之。〔朝廷始以裔夷待慕容，今以嶷言始重之。〕帝谓嶷曰：「卿中朝名臣，〔朝，直遥翻。〕当留江东，朕别诏龙骧送卿家属。」嶷曰：「臣少蒙国恩，出入省闼，〔嶷什西朝，历中书侍郎、给事黄门郎，故云然。少，诗照翻。〕若得复奉辇毂，臣之至荣。但以旧京沦没，山陵穿毁，虽名臣宿将，莫能雪耻，〔复，扶反翻。将，即亮翻。〕独慕容龙骧竭忠王室，志除凶逆，故使臣万里归诚。今臣来而不返，必谓朝廷以其僻陋而弃之，孤其向义之心，使懈体于讨贼，〔体，当依载记作「怠」。懈，居隘翻。〕此臣之所甚惜，是以不敢徇私而忘公也。谓留江东乃是徇一身之私计，归棘城则可辅@以讨贼，乃下之公义也。嶷之心，盖以@可与共功名，鄙晋之君臣宴安江沱，为不足与共事而已。〕帝曰：「卿言是也。」乃遣使随嶷拜@安北将军、平州刺史。〔使，疏吏翻。〕


     闰月，以周为尚书左仆射。〔，鱼岂翻。〕


     晋王保将张春、杨次与别将杨韬不协，劝保诛之，且请击陈安；保皆不从。夏，五月，春、次幽保，杀之。保体肥大，重八百斤；喜睡，好读书，〔喜，许记翻。好，呼到翻。〕而暗弱无断，故及于难。〔断，丁乱翻。难，乃旦翻。〕保无子，张春立宗室子瞻为世子，称大将军。保众散奔凉州者万余人。陈安表于赵主曜，请讨瞻等。曜以安为大将军，击瞻，杀之；张春奔⒑薄！⒑毕兀前汉属金城，后汉属陇西郡，张轨分属晋兴郡，唐为河州。，音肤。〕安执杨次，于保柩前斩之，因以祭保。安以天子礼葬保于上，谥曰元王。


     羊鉴讨徐龛，顿兵下邳，不敢前。蔡豹败龛于檀丘，〔檀丘，在鲁国卞县东南。败，补迈翻。〕龛求救于后赵。后赵王勒遣其将王伏都救之，又使张敬将兵为之后继。勒多所邀求，而伏都淫暴，龛患之。张敬至东平，龛疑其袭己，乃斩伏都等三百余人，复来请降。〔复，扶又翻。降，户江翻；下同。〕勒大怒，命张敬据险以守之。〔据险守龛，欲持久以弊之也。〕帝亦恶龛反复，不受其降，〔恶，乌路翻。〕敕鉴、豹以时进讨。鉴犹疑惮不进，尚书令刁协奏鉴，免死除名，以蔡豹代领其兵。王导以所举失人，乞自贬，帝不许。


     六月，后赵孔苌攻段匹，〔，丁奚翻。〕恃胜而不设备，段文鸯袭击，大破之。


     京兆人刘弘客居凉州天梯山，〔武威姑藏城南，有天梯山。〕以妖术惑众，从受道者千余人，〔妖，于骄翻。〕西平元公张左右皆事之。帐下阎涉，牙门赵n，皆弘乡人，弘谓之曰：「天与我神玺，应王凉州。」〔玺，斯氏翻。王，于况翻。〕涉、n信之，密与左右十余人谋杀，奉弘为主。弟茂知其谋，请诛弘。令牙门将史初收之，未至，涉等怀刃而入，杀于外寝。〔考异曰：晋书作「阎沙、赵仰」；又云：「知其谋，收刘弘杀之。」。据晋春秋，作「阎涉、赵n」；又弘死在被杀后。今从之。〕弘见史初至，谓曰：「使君已死，杀我何为！」初怒，截其舌而囚之，S于姑臧市，〔S，胡悍翻，车裂也。凉州及武威邵皆治姑藏县。〕诛其党与数百人。左司马阴元等以子骏尚幼，推张茂为凉州刺史、西平公，赦其境内，以骏为抚军将军。


     丙辰，赵将解虎及长水校尉尹车谋反，与巴酋句徐、厍彭等相结；〔解，户买翻。酋，慈由翻；下同。句，古侯翻；厍，音舍；皆姓也。〕事觉，虎、车皆伏诛。赵主曜囚徐、彭等五十余人于阿房，将杀之；〔阿房，即秦阿房宫旧基，亦谓之阿城。〕光禄大夫游子远谏曰：「圣王用刑，惟诛元恶而已，不宜多杀。」争之，叩头流血。怒，以为助逆而囚之；尽杀徐、彭等，尸诸市十日，乃投于水。于是巴众尽反，推巴酋句渠知为主，自称大秦，改元曰平赵。四山氐、羌、巴、羯应之者三十余万，关中大乱，城门昼闭。子远又从狱中上表谏争，〔争，读曰诤。〕曜手毁其表曰：「大荔奴，〔大荔，戎种落之名；子远盖戎出也。〕不忧命在须臾，犹敢如此，嫌死晚邪！」叱左右速杀之。中山王雅、郭汜、朱纪、呼延晏等谏曰：「子远幽囚，祸在不测，犹不忘谏争，〔汜，音祀。争，谓曰诤。〕忠之至也。陛下纵不能用，柰何杀之！若子远朝诛，臣等亦当夕死，以彰陛下之过。天下将皆舍陛下而去，陛下谁与居乎！」曜意解，乃赦之。


     曜敕内外戒严，将自讨渠知。子远又谏曰：「陛下诚能用臣策，一月可定，大驾不必亲征也。」曜曰：「卿试言之。」子远曰：「彼非有大志，欲图非望也，〔谓帝王之事，非常人所望。〕直畏陛下威刑，欲逃死耳。陛下莫若廓然大赦，与之更始；〔更，工衡翻。〕应前日坐虎、车等事，其家老弱没入奚官者，皆纵遣之，使之自相招引，听其复业。彼既得生路，何为不降！〔降，户江翻；下同。〕若其中自知罪重，屯结不散者，愿假臣弱兵于千，必为陛下枭之。〔枭，不孝鸟。说文，日至捕枭，磔之，以头挂木上。故今谓挂首为枭首。为，于伪翻。枭，坚尧翻。〕不然，今反者弥山被谷，〔弥，满也。被，皮义翻。〕虽以天威临之，恐非岁月可除也。」曜大悦，即日大赦，以子远为车骑大将军、开府仪同三司、都督雍、秦征讨诸军事。子远屯于雍城，〔雍，于用翻。〕降者十余万；移军安定，反者皆降。惟句氏宗党五千余家保于阴密，进攻，灭之，遂引兵巡陇右。先是氐、羌十余万落，据险不服，〔先，悉荐翻。〕其酋虚除权渠自号秦王。子远进造其壁，〔造，七到翻。〕权渠出兵拒之，五战皆败。权渠欲降，其子伊余言于众曰：「往者刘曜自来，犹无若我何，况此偏师，何谓降也！」帅劲卒五万，晨压子远垒门。〔帅，读曰率。〕诸将欲击之，子远曰：「伊余勇悍，当今无敌，所将之兵，复精于我，〔复，扶又翻。〕又其父新败，怒气方盛，其锋不可当也，不如缓之，使气竭而后击之。」乃坚壁不战。伊余有骄色，子远伺其备，〔伺，相吏翻。〕夜，勒兵蓐食，旦，值大风尘昏，子远悉众山掩之，生擒伊余，尽俘其众。权渠大惧，被发、面请降。〔被，皮义翻。，力之翻，以刀划面也。〕子远启曜，以权渠为征西将军、西戎公，〔启，开也；开陈其事以白于上谓之启。〕分徙伊余兄弟及其部落二十余万口于长安。曜以子远为大司徒、录尚书事。


     曜立太学，选民之神志可教者千五百人，择儒臣以教之。作酆明观〔观，古玩翻；下同。〕及西宫，起陵霄台于槌兀〔司马彪曰：镐在上林苑中。孟康曰：长安西南有镐池。古史考曰：武王迁镐，长安丰亭镐池也。椋与镐同，下老翻。〕又于霸陵西南营寿陵。侍中乔豫、和苞上疏谏，以为：「卫文公承乱亡之后，节用爱民，营建宫室，得其时制，故能兴康叔之业，延九百之祚。〔卫为狄人所灭，文公徙居楚丘，大布之衣，大帛之冠，务材训农，通商惠工，始建城市而营宫室得其时制，百姓悦之，国家殷富，卫以复兴。自康叔始封于卫，至秦始灭，延祚九百余年。〕前奉诏书营酆明观，市道细民咸讥其奢曰：『以一观之功，足以平凉州矣！』〔言以起一观之功力，足以平河西张氏。〕今又欲拟阿房而建西宫，法琼台而起陵霄，其为劳费，亿万酆明；若以资军旅，乃可兼吴、蜀而壹齐、魏矣！〔吴，谓晋；蜀，谓李特；齐，谓曹嶷；魏，谓石勒。〕又闻营建寿陵，周围四里，深三十五丈，〔深，式禁翻。〕以铜为&#14935;，饰以黄金；功贵若此，殆非国内所能办也。秦始皇下锢三泉，土未干而发毁。〔详见三十一卷汉成帝永始元年刘血封事。干，音干。〕自古无不亡之国，不掘之墓，故圣王之俭葬，乃深远之虑也。陛下柰何于中兴之日，〔曜平靳氏之难而自立，故其臣谓之中兴。〕而踵亡国之事乎！」曜下诏曰：「二侍中恳恳有古人之风，可谓社稷之臣矣；其悉罢宫室诸役；寿陵制度，一遵霸陵之法。封豫安昌子，苞平舆子，〔舆，音豫。〕并领谏议大夫；仍布告天下，使知区区之朝，欲闻其过也。」〔朝，直遥翻。〕又省酆水囿以与贫民。〔丰水出京兆南山，东北流注于渭。曜立囿于丰水左右。〕


     ⒆驽呀韩潜与后赵将桃豹分据陈川故城，豹居西台，潜居东台，豹由南门，潜由东门，出入相守四旬。逖以布囊盛土如米状，〔盛，时征翻。〕使千余人运上台，〔上，时掌翻。〕又使数人担米，息于道。豹逐之，〔担，他甘翻。〕弃担而走。〔担，都滥翻。〕豹兵久饥，得米，以为逖士众丰饱，益惧。〔先以囊盛土运之，潜所以疑之也；又使人担米以饵豹兵，示之以实也。〕后赵将刘夜堂以驴千头运粮馈豹，逖使韩潜及别将冯铁邀击于汴水，〔水经注：蒗萸水，自中牟东流，至浚仪县，分为二水，南流者曰沙水，东注者曰汴水；汴水东流入梁郡。〕尽获之。豹宵遁，屯东燕城，〔即汉东郡燕县也，后魏置东燕县，属陈留郡，隋改为胙城县，属东郡唐属滑州。豹兵已有惧人，粮又为逖所获，故宵遁也。〕逖使潜进屯封丘逼之。冯铁据二台，逖F镇雍丘，〔封丘、雍丘二县，皆属陈留郡。春秋传，败狄于长丘，在封丘界。雍丘，故杞国也。〕数遣兵邀击后赵兵，〔数，所角翻。〕后赵镇戍归逖者甚多，境土渐蹙。


     先是，赵固、上官巳、李矩、郭默，互相攻击，逖驰使和解之，〔先，悉荐翻。使，疏吏翻；下同。〕示以祸福，遂皆受逖节度。秋，七月，诏加逖镇西将军。逖在军，与将士同甘苦，约己务施，〔施，式豉翻。〕劝课农桑，抚纳新附，虽疏贱者皆结以恩礼。河上诸坞，先有任子在后赵者，皆听两属，〔居两界之上者，听两属，因以为间。〕时遣游军伪抄之，〔抄，楚交翻。〕明其未附。坞主皆感恩，后赵有异谋，辄密以告，由是多所克获，自河以南，多叛后赵归于晋。


     逖练兵积谷，为取河北之计。后赵王勒患之，乃下幽州为逖修祖、父墓，置守冢二家，〔逖，范阳人，其祖父墓在焉。下，遐嫁翻。〕因与逖书，求通使及互市。逖不报书，而听其互市，收利十倍。逖牙门童建杀新蔡内史周密，降于后赵，〔姓谱：颛顼子老童之后，以为氏。〕勒斩之，送首于逖曰：「叛臣逃吏，吾之深仇，将军之恶，犹吾恶也。」〔恶，乌路翻。〕逖深德之，自是后赵人叛归逖者，逖皆不纳，禁诸将不使侵暴后赵之民，边境之间，稍得休息。〔逖听河上诸坞两属，此用间之智也。然石勒为逖修祖、父墓，斩童建而送其首，亦所姿懈逖推锋越河之心。〕


     八月，辛未，梁州刺史周访卒。〔【章：甲十一行本「抚」下有「纳」字；乙十一行本同；孔本同；张校同。】〕士，众皆为致死。〔为，于伪翻。〕知王敦有不臣之心，私常切齿，〔切齿，上下相磨切也。〕敦由是终访之世，未敢为逆。敦遣从事中郎郭舒监襄阳军，〔监，工衔翻。〕帝以湘州刺史甘卓为梁州刺史，督沔北诸军事，镇襄阳。〔王敦惮周访而不敢为逆，至其举兵也，不以甘卓为虞，亦可谓奸雄矣！〕舒既还，帝征为右丞；敦留不遣。


     后赵王勒遣中山公虎帅步骑四万击徐龛，〔帅，读曰率；下同。〕龛送妻子为质，乞降，勒许之。〔勒许龛降，力未能取龛耳；观其后杀龛，足以知其心。质，音致。〕蔡豹屯卞城，〔卞县，属鲁国。刘d曰：隋于卞县古城置泗水县，唐属兖州。〕石虎将击之，豹退守下邳，为徐龛所败。〔败，补迈翻。〕虎引兵城封丘而旋，徙士族三百家置襄国崇仁里，〔崇仁里，勒所命名，以处衣冠之族。〕置公族大夫以领之。


     ズ笳酝趵沼梅ㄉ跹希讳「胡」尤峻，〔勒本胡人，故以为讳。〕宫殿既成，初有门户之禁。有醉胡乘马，突入止车门。勒大怒，责宫门小执法冯翥。〔执法，御史之官也。紫宫南蕃中二星曰左、右执法。晋之故臣为勒定官制，取此置宫门执法，即以张宾为大执法，总朝政，故宫门置小执法。翥，章庶翻。〕翥惶惧忘讳，对曰：「向有醉胡，乘马驰入，甚呵御之，而不可与语。」勒笑曰：「胡人正自难与言。」恕而不罪。


     勒使张宾领选，初定五品，后更定九品。命公卿及州郡岁举秀才、至孝、廉清、贤良、直言、武勇之士各一人。〔选，须绢翻。石勒立国，粗有纲纪，石虎继之，无复有是。〕


     西平公张茂立兄子骏为世子。


     蔡豹既败，将诣建康归罪，北中郎将王舒止之。帝闻豹退，遣使收之。〔使，疏吏翻。〕舒夜以兵围豹，豹以为他寇，帅麾下击之，闻有诏，乃止。舒执豹送建康，冬，十月，丙辰，斩之。


     王敦杀武陵内史向硕。〔史书王敦专杀，以着其无君之罪。〕


     帝之始镇江东也，敦与从弟导同心翼戴，帝亦推心任之，敦总征讨，〔怀帝永嘉五年，帝以敦刺扬州，加都督征讨诸军事，其讨华轶、杜|、王机、杜曾，皆其功也。从，才用翻。〕导专机政，〔尚书，万机之本，导录尚书事，是专机政也。〕群从子弟布列显要，〔从，才用翻。〕时人为之语曰：「王与马，共天下。」后敦自恃有功，且宗族强盛，稍益骄恣，帝畏而恶之，〔恶，乌路翻。〕乃引刘隗、刁协等以为腹心，稍抑损王氏之权，导亦渐见疏外。中书郎孔愉陈导忠贤，有佐命之勋，宜加委任；帝出愉为司徒左长史。导能任真推分，澹如也，〔分，扶问翻。澹，杜览翻。〕有识皆称其善处兴废。而敦益怀不平，〔史言导所以福祚流子孙，敦所陨身丧元，祸及王含父子。处，昌吕翻。〕遂沟嫌隙。


     初，敦辟吴兴沈充为参军，充荐同郡钱凤于敦，敦以为铠曹参军。二人皆巧谄凶狡，知敦有异志，阴赞成之，为之画策；敦宠信之，劫倾内外。敦上疏为导讼屈，辞语怨望。导封以还敦，〔导录尚书，先见敦疏，故封还之。为，于伪翻；下隗为同。〕敦复遣奏之。〔复，扶又翻。〕左将军谯王椋〔椋音拯。以此观之则前作「承」，误也。〕忠厚有志行，〔下，下孟翻。〕帝亲信之。夜，召椋以敦疏示之，曰：「王敦以顷年之功，位任足矣；而所求不已，言至于此，将若之何t」樵唬骸副菹虏辉绮弥，以至今日，敦必为患。」


     刘隗为帝谋，出心腹以镇方面。会敦表以宣城内史沈充代甘卓为湘州刺史，帝谓樵唬骸竿醵丶槟嬉炎牛朕为惠皇，其势不远。〔言当如惠帝受制于强臣也。〕湘州据上流之势，控三州之会，〔三州，谓荆、交、广。〕欲以叔父居之，何如t」〔古者同胜诸侯，天子谓之伯父、叔父。椋宣帝之从孙；而帝，宣帝之曾孙，于属亦叔父也。〕樵唬骸赋挤畛汹命，惟力是视，何敢有辞！然湘州经蜀寇之余，〔蜀寇，谓杜|之乱也。〕民物凋弊，若得之部，比及三年，乃可即戎；〔用论语冉有对孔子之言。即，从也。朱熹曰：即，就也。戎，兵也。比，必寐翻。〕苟未及此，虽复灰身，亦无益也。」〔复，扶又翻。〕十二月，诏曰：「晋室开基，方镇之任，亲贤并用，其以谯王槲湘州刺史。」长沙邓骞闻之，叹曰：「湘州之祸，其在斯乎！樾兄廖洳，敦与之宴，谓樵唬骸复笸跹潘丶咽浚〔雅素，犹言平常也。〕恐非将帅才也。」〔将，即亮翻。帅，所类翻。〕樵唬弧腹未见知耳，铅刀岂无一割之用！」〔后汉班超之言。〕敦谓钱凤曰：「彼不佑惧而学壮语，足知其不武，无能为也。」乃听之镇。〔樗渲矣杏喽才不足，敦窥见而知其无能为。〕时湘土荒残，公私困弊，楣自俭约，倾心绥抚，甚有能名。


     高句丽寇辽东，〔句，如字，又音驹。丽，力知翻。〕慕容仁与战，大破之，自是不犯仁境。


     四年〔（辛巳、三二一）〕


     春，正月，徐龛复请降。〔复，扶又翻；下同。〕


     张茂筑灵钧台，基高九仞。〔高，居傲翻。〕武陵阎曾夜叩府门〔「武陵」，疑当作「武威」。〕呼曰：「武公遣我来，〔张轨，谥武公。呼，火故翻。〕言『何故劳民筑台！』」有司以为妖，请杀之。茂曰：「吾信劳民。曾称先君之命以规我，何谓妖乎！」乃为之罢役。〔妖，于骄翻。为，于伪翻；下同。〕


     三月，癸亥，日中有黑子。〔日中有黑子，阴侵阳而磨荡之也。时王敦骄悖漏甚，故象见于天。〕著作佐郎河东郭璞以帝用刑过差，上疏，以为：「阴阳错缪，皆繁刑所致。赦不欲数，〔数，所角翻。〕然子产知铸刑书非政之善，不得不作者，须以救弊故也。〔左传，郑铸刑书，叔向诒子产书曰：「国将亡，必多制。」复书曰：「吾以救世也。」须，待也。〕今之宜赦，理亦如之。」


     后赵中山公虎攻幽州刺史段匹于厌次，〔，丁奚翻。厌，于琰翻。〕孔苌攻其统内诸城，悉拔之。段文鸯言于匹曰：「我以勇闻，故为民所倚望；今视民被掠而不救，是怯也。〔被，皮义翻；下同。〕民失所望，谁复为我致死！」遂帅壮士数十骑出战，〔复，扶又翻。为，于伪翻。帅，读曰率。〕杀后赵兵甚众。马乏，伏不能起。虎呼之曰：「兄与我俱夷狄，久欲与兄同为一家。今天不违愿，于此得相见，何为复战！请释仗。」文鸯骂曰：「汝为寇贼，当死日久，吾兄不用吾策，〔事见七十八卷怀帝永嘉六年。〕故令汝得至此。我宁`死，不为汝屈！」遂下马苦战，槊折，执刀战不已，〔槊，色角翻，矛长丈八者曰槊。折，而设翻。〕自辰至申。后赵兵四面解马罗披自鄣，〔马罗披，意即障泥也。〕前执文鸯；文鸯力竭被执，城内夺气。


     匹欲单骑归朝，〔骑，奇寄翻。朝，直遥翻。〕邵续之弟乐安内史洎勒兵不听；洎复欲执台使王英送于虎。〔台使，晋朝所遣者也。使，疏吏翻。〕匹正色责之曰：「卿不能遵兄之志，逼吾不得归朝，亦己甚矣，复欲执天子使者；我虽夷狄，所未闻也！」洎与兄子缉、竺等舆榇出降。〔榇，初觐翻。降，户江翻。〕匹见虎曰：「我受晋恩，志在灭汝，不幸至此，不能为汝敬也。」后赵王勒及虎素与匹结为兄弟，虎即起拜之。勒以匹为冠军将军，〔冠，古玩翻。〕文鸯为左中郎将，散诸流民三万余户，复其本业，置守宰以抚之。于是幽、冀、并三州皆入于后赵。匹不为勒礼，常着朝服，持晋节。〔着，陟略翻。〕久之，与文鸯、邵续皆为后赵所杀。〔厌次既破，无复后患，匹兄弟与邵续皆被害，石勒志趣，从可知矣。〕


     五月，庚申，诏免中州良民遭难为扬州诸郡僮客者，以备征役。〔难，乃旦翻。〕尚书令刁协之谋也，由是众益怨之。


     终南山崩。〔终南，长安南山也。时刘曜据关中，亡国之征。晋书书于曜载记。〕


     秋，七月，甲戌，以尚书仆射戴渊为征西将军、都督司．兖．豫．并．雍．冀六州诸军事、司州刺史，镇合肥；〔合肥县，属淮南郡。雍，于用翻。〕丹杨尹刘隗为镇北将军、都督青．徐．幽．平四州诸军事、青州刺史，镇淮阴；〔淮阴县，前汉属临淮郡，后汉属下邳郡，晋属广陵郡。〕皆假节领兵，名为讨胡，实备王敦也。


     隗虽在外，而朝廷机事，进退士大夫，帝皆与之密谋。敦遗隗书曰：〔遗，于季翻。〕「顷承圣上顾眄足下，今大贼未灭，中原鼎沸，欲与足下及周生之徒〔周生，谓周。敦素惮，见辄翻面不休，故举以为言。〕刃力王室，共静海内。若其泰也，则帝祚于是乎隆；若其否也，〔否，皮鄙翻。〕则天下永无望矣。」隗答曰：「『鱼相忘于江湖，人相忘于道术。』〔引庄子大宗师之言。〕『竭股肱之力，效之以忠贞，』〔晋大夫荀息之言。〕吾之志也。」敦得书，甚怒。


     壬午，以骠骑将军王导为侍中、司空、假节、录尚书、领中书监。〔骠，匹妙翻。〕帝以敦故，并疏忌导。御史中丞周嵩上疏，以为：「导忠素竭诚，辅成大业，不宜听孤臣之言，惑疑似之说，放逐旧德，以佞伍贤，〔用兵列陈，五人为伍。伍，同列也。以佞伍贤，言贤佞同列也。〕亏既往之恩，招将来之患。」〔向者亲倚导而今疏忌之，是亏既往之恩也；导或自疑，外而与敦同，是招将来之患也。招，之遥翻。〕帝颇感寤，导由是得全。〔史言周兄弟保护王导。〕


     八月，常山崩。〔常山，在常山郡上曲阳县西北，其地时属石勒。〕


     豫州刺史祖逖，以戴渊吴士，〔渊，广陵人；广陵，故吴王濞都也。〕虽有才望，无弘致远识；且已翦荆棘、收河南地，而渊雍容，一旦来统之，意甚怏怏；〔怏，于两翻。〕又闻王敦与刘、刁构隙，将有内难，〔难，乃旦翻。〕知大功不遂，感激发病；九月，壬寅，卒于雍丘。豫州士女若丧父母，谯、梁间皆为立祠。〔丧，息浪翻。为，于伪翻。〕王敦久怀异志，闻逖卒，益无所惮。〔王敦之所忌，周访、祖逖，访卒而逖继之，宜其益无所惮也。然温峤、郗鉴诸人已在晋朝，卒藉之以清大憝。以此知上天生材以应世，世变无穷而人才亦与之无穷，固非奸雄所能逆睹也。〕


     冬，十月，壬午，以逖弟约为平西将军、豫州刺史，领逖之众。约无绥御之才，不为士卒所附。


     初，范阳李产避乱依逖，见约志趣异常，谓所亲曰：「吾以北方鼎沸，故远来就此，冀全宗族。今观约所为，有不可测之志。吾托名姻亲，当早自为计，无事复陷身于不义也，尔曹不可以目前之利而忘长久之策。」乃帅子弟十余人间行归乡里。〔李产父子后事慕容y。复，扶又翻。帅，读曰率。间，古苋翻。〕


     十一月，皇孙衍生。


     ⒑笳酝趵障ふ傥湎珀染梢柘骞，与之共坐欢饮。初，勒微时，与李阳邻居，数争沤沤池相殴，〔数，所角翻。沤，于侯翻，久渍也。诗云：东门之池，可以沤麻。毛氏曰：沤，柔也。考工记，慌氏以渌沤其丝。注云：沤，渐也。楚人曰沤，齐人曰i。i，乌禾翻。然则沤是渐渍之名，云沤柔者，谓渍使之柔断也。魏收地形志，武乡郡三台岭上有李阳墓，有麻池，石勒与李阳争沤麻处也。殴，于口翻，击也。〕阳由是独不敢来。勒曰：「阳，壮士也；沤麻，布衣之恨；孤方兼容天下，岂雠匹夫乎！」遽召与饮，引阳臂曰：「孤往日厌老奉，卿亦饱孤毒手。」因拜参军都尉。以武乡比丰、沛，复之三世。〔勒欲并驱汉光武，光武复南顿不敢远期十岁，而勒复武乡三世，多见其不知量也。复，方目翻。〕


     勒以民始复业，资储未丰，于是重制禁酿，郊祀宗庙，皆用醴，〔酒一宿而熟者曰醴。〕行之数年，无复酿者。


     十二月，以慕容@为都督幽．平三州．东夷诸军事、车骑将军、平州牧，考异曰：燕书云「车骑大将军、平州刺史。」按晋书载记，先拜平州刺史，寻加车骑、州牧。今从之。〕封辽钿公，单于如故，遣谒者即授印绶，听承制置官司守宰。@于是备置僚属，以裴嶷、游邃为长史，〔嶷，鱼力翻。〕裴开司马韩寿为别驾，阳耽为军谘祭酒，崔焘为立簿，黄泓、郑林参军事。〔郑林不受@车牛粟帛而躬耕于野，@盖以是取之。〕@立子为世子。作东横，〔横，与黉同，学舍也，载记作「东庠」。，呼广翻。〕以平原刘赞为祭酒，使与诸生同受业，@得暇，亦亲临听之。〔得暇者，言@惟于国事无暇，财得一息之暇，亦亲临东横，听其讲说。史言@之能崇儒。〕雄毅多权略，喜经术，国人称之。〔喜，许记翻。〕@徙慕容翰镇辽东，慕容仁镇平郭。〔平郭县，汉属辽东郡，晋省。唐新书曰：高丽建安城，古平郭县也。〕翰抚安民夷，甚有威惠；仁亦次之。


     拓跋猗槠尬┦希忌代王郁律之强，死不利于其子，乃杀郁律而立其子贺，〔郁律立见八十九卷愍帝建兴四年。，奴沃翻。〕大人死者数十人。郁律之子什翼犍，〔犍，居言翻。〕幼在襁褓，其母王氏匿于缰校祝之曰：「天苟存汝，则勿啼。」久之，不啼，乃得免。惟氏专制国政，遣使聘后赵，后赵人谓之「女国使」。〔以惟氏专政，故谓之女国。史言拓跋所以中衰。使，疏吏翻。〕






