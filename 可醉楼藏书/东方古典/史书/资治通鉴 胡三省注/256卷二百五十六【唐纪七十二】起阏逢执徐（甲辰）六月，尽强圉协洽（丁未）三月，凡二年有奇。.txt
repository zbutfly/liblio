卷第二百五十六【唐纪七十二】起阏逢执徐（甲辰）六月，尽强圉协洽（丁未）三月，凡二年有奇。


     僖宗惠圣恭定孝皇帝下之上


     中和四年〔（甲辰p八八四）〕


     六月，壬辰，东川留后高仁厚奏郑君雄斩杨师立出降。仁厚围梓州久不下，乃为书射城中，道其将士曰：「仁厚不忍城中玉石俱焚，为诸君缓师十日，〔射，而亦翻。道，读曰导。为，于伪翻。〕使诸君自成其功。若十日不送师立首，当分见兵为五番，〔见，贤遍翻。〕番分昼夜以攻之，于此甚逸，于彼必困矣。五日不下，四面俱进，克之必矣。诸君图之！」数日，君雄大呼于众曰：〔呼，火故翻。〕「天子所诛者元恶耳，他人无预也。」众呼万岁，大噪，突入府中，师立自杀，君雄挈其首出降。〔考异曰：张A耆旧传：「四年，七月一日，高仆射羽檄入城云云，师立自杀。七月三日，张p郑二将持师立首级出降。七月七日，高仆射上东川。」句延庆传曰：三年，五月，高公进军东川城中，飞檄入城，师立自刎。七月辛酉，师立首级至成都。」实录：「六月丙申，高仁厚奏东川都将郑君雄枭斩杨师立，传首于行在。是日，诏以仁厚为东川节度使。」续宝运录：「二月，梓州观察使杨师立反，敕差蜀将高仁厚等讨平。六月三日，收得梓州并杨师立首级至驾前。」新纪：「七月辛酉，杨师立伏诛。」今日从续宝运录，事从实录。〕仁厚献其首及妻子于行在，陈敬u钉其子于城北，〔钉，丁定翻。〕敬u三子出观之，钉者呼曰：〔呼，火故翻。〕兹事行及汝曹，汝曹于后努力领取！」三子走马而返。以高仁厚为东川节度使。


     甲辰，武灵将李师悦与尚让追黄巢至瑕丘，败之。〔宋白曰：春秋以邾子益来，囚诸负瑕。杜预注云：鲁邑也，高平郡南平阳县西北有瑕丘城，汉为瑕丘县。败，补迈翻。〕巢众殆尽，走至狼虎谷，〔狼虎谷，在泰山东南莱芜界。〕丙午，巢甥林言斩巢兄弟妻子首，将诣时溥；遇沙陀博野军，夺之，并斩言首以献于溥。〔黄巢干符三年起兵为盗，至是凡十年而灭。考异曰：续宝运录曰：「尚让降徐州，黄巢走至碣山，路被诸军趁逼甚，乃谓外甥朱彦之云云。外甥再三不忍下手，黄巢乃自刎过与外甥。外甥将至，路被沙陀博野夺却，兼外甥首级一时送都统军中。」旧纪：「七月，癸酉，贼将林言斩黄巢p黄揆p黄秉三人首级降。」旧传：「巢入泰山，徐帅时溥遣将张友与尚让之众掩捕之。至狼虎谷，巢将林言斩巢及二弟邺p揆等七人首并妻子函送徐州。」新纪：「七月壬午，黄巢伏诛。」新传：「巢计蹙，谓林言曰：『汝取吾首献天子，可得富贵，毋为他人利。』言，巢甥也，不忍。巢乃自刎，不诛，言因斩之，函首将诣时溥，而太原博野军杀言与巢首俱上。」今从新传。


     蔡州节度使秦宗权纵兵四出，侵噬邻道；天平节度使朱u，有众三万，从父弟瑾，勇冠军中。〔u，荀缘翻，当作「宣」。瑾，渠吝翻。冠，古玩翻。〕宣武节度使朱全忠为宗权所攻，势甚窘，〔窘，渠陨翻。〕求救于u，u遣瑾将兵救之，败宗权于合乡。〔败，补迈翻。〕全忠德之，与u约为兄弟。〔朱全忠反复小人也，兵势单弱，则与朱u为兄弟，兵势既强，则反眼为仇敌，必诛屠以快其志而后已，如斯人可与共功名哉！


     秋，七月，壬午，时溥遣使献黄巢及家人首并姬妾，上御大玄楼受之。〔大玄楼，成都罗城正南门楼。高骈之筑成都罗城，既讫功，以周易筮之，得大畜。骈曰：「畜者，养也。济以刚健笃实，辉光日新，吉孰大焉！文宜去下存上。」因名大玄城。〕宣问姬妾：「汝曹皆勋贵子女，世受国恩，何为从贼t」其居首者对曰：「狂贼凶逆，国家以百万之众，失守宗祧，播迁巴p蜀；〔祧，他雕翻。〕今陛下以不能拒贼责一女子，置公卿将帅于何地乎！」上不复问，皆戮之于市。〔复，扶又翻。〕人争与之酒，其余皆悲怖昏醉，居首者独不饮不泣，至于就刑，神色肃然。〔考异曰：张A耆旧传：「中和三年，五月二十日，北路军前进到黄巢首级p妻p男。」今不取其年月而取其事。〕


     朱全忠击秦宗权，败宗权于冢水。〔败，补迈翻。〕


     李克用至晋阳，大治甲兵，〔治，直之翻。〕遣榆次镇e门李承嗣奉表诣行在，自陈「有破黄巢大功，为朱全忠所图，仅能在免，将佐已下从行者三百余人，并牌印皆没不返。〔古者授官赐印绶，常佩之于身，至解官则解印绶。至唐始置职印，任其职者，传而用之。其印盛之以匣，当官者之卧内，别为一牌，使吏掌之，以谨出入，印出而牌入，牌出则印入，故谓之牌印。〕全忠仍ザ都pp孟，云臣已死，行营兵溃，令所在邀遮屠翦，勿令漏失，将士皆号泣冤诉，〔号，户刀翻。〕请复仇雠。臣以朝廷至公，当俟诏命，拊循抑止，复归本道。乞遣使按问，发兵诛讨，臣遣弟克勤将万骑在河中俟命。」时朝廷以大寇初平，方务姑息，得克用表，大恐，但遣中使赐优诏和解之。克用前后凡八表，称：「全忠芄疾能，阴狡祸贼，异日必为国患。惟乞下诏削其官爵，臣自帅本道兵讨之，不用度支粮饷。」〔唐旧制，诸镇兵出境征讨，皆仰给度支。帅，读曰率。〕上累遣杨复恭等谕指，称：「吾深知卿冤，方事之殷，〔杜预曰：殷，盛也。余谓殷，众也，言方事之众多也。〕姑存大体。」克用终郁郁不平。时藩镇相攻者，朝廷不复为之辩曲直。〔复，扶又翻。为，于伪翻。〕由是互相吞噬，惟力是视，皆无所禀畏矣！


     八月，李克用奏请割麟州隶河东，〔麟州，本属振武节度。考异曰：新方镇表：「中和二年，河东节度增领麟州。」误也。今从唐末见闻录。〕又请以弟兄克修为昭义节度使，皆许之。由是昭义分为二镇。〔泽p潞为一镇，邢p洛p磁为一镇。〕进克用爵陇西郡王。克用奏罢云蔚防御使，依旧隶河东，〔武宗会昌三年，分河东云p蔚p朔三州置大同军都团练使，次年，升为都防御使。〕从之。


     九月，己未，加朱全忠同平章事。


     以右仆射p大明宫留守王徽知京兆尹事。上以长安宫室焚毁，故久留蜀未归。徽招抚流散，户口稍归，复缮治宫室，百司粗有绪。〔治，直之翻。粗，坐五翻。〕冬，十月，关东藩镇表请车驾还京师。


     朱全忠之降也，义成节度使王铎为都统，承制除官。〔事见上卷二年。降，户江翻。〕全忠初镇大梁，事铎礼甚恭，铎依以为援。〔汴p滑邻道，而铎于全忠有恩，故欲依以为援。〕而全忠兵浸强，益骄倨，铎知不足恃，表请还朝，〔朝，直遥翻。〕徙铎为义昌节度使。


     鹿晏弘之去河中，王建p韩建p张造p晋晖p李师泰各帅其众与之俱；〔见上卷本年。帅，读曰率。〕及据兴元，以建等为巡内刺史，不遣之官。晏弘猜忌，众心不附，王建p韩建素相亲善，晏弘尤忌之，数引入卧内，〔数，所角翻。〕待之加厚，二建相谓曰：「仆射甘言厚意，疑我也，祸将至矣！」田令孜密遣人以厚利诱之，十一月，二建与张造p晋晖p李师泰帅众数千逃奔行在，〔诱，音酉。考异曰：实录：「九月，山南西道节度使鹿晏弘为禁军所讨，弃城奔许州。晏弘大将韩建p王建p张造p晋晖p李师泰各帅本军降。田令孜以建等杨复光故将，薄其赏，皆除诸卫将军。十一月戊午朔，建等以军三千至行在，田令孜录为假子，统以旧军，号随驾五都。」按建等既降，始遣禁军讨晏弘。实录云九月晏弘弃城去，太早。十一月又云建等降，重复。上云赏薄，下云为假子，自相违。新传：「帝还，晏弘惧见讨，引兵走许州。王建帅义勇四军迎帝西县。」按帝尚在成都，云迎帝西县，亦误也。今月从实录，事从薛居正五代史王建p韩建传。〕令孜皆养为假子，赐与巨万，拜诸卫将军，使各将其众，号随驾五都。〔田令孜先已募新军五十四都分隶两神策军，今得王建p韩建p张造p晋晖p李师泰五将之兵，不敢分其众隶两军，别号随驾五都。〕又遣禁兵讨晏弘，晏弘弃〔【章：十二行本「弃」上有「率众」二字；乙十一行本同；张校同。】〕兴元走。〔鹿晏弘得兴元，未期年而弃之。〕


     初，宦者曹知，本华原富家子，有胆略。黄巢陷长安，知归乡里，集壮士，据嵯峨山南，为堡自固，〔嵯峨山在京兆云阳县北十五里。〕巢党不敢近。〔近，其靳翻。〕知数遣壮士变衣服语言，效巢党，夜入长安攻贼营，〔数，所角翻。〕贼惊以为鬼神；又疑其下有叛者，由是心不自安。朝廷闻而嘉之，就除内常侍，赐金紫。知闻车驾将还，谓人曰：「吾施小术，使诸军得成大功，〔曹知自言贼众病于己之宵攻，已无固志，诸镇大军临之，因得成收复京城之功。〕从驾群臣但平步往来，俟至大散关，当阅其可归者纳之。」〔从，才用翻。〕行在闻之，恐其为变；田令孜尤恶之，〔恶，乌路翻。〕密以敕旨谕宁节度使王行瑜，使诛之，〔按光启二年，王行瑜斩朱玫，三年，始命为宁节度使，此时盖为宁将也。〕行瑜潜师自嵯峨山北乘高攻之，知不为备，举营尽殪。令孜益骄横，禁制天子，不得有所主断。上患其专，时语左右而流涕。〔殪，壹计翻。横，户孟翻。断，丁乱翻。语，牛倨翻。〕


     鹿晏弘引兵东出襄州，秦宗权遣其将秦诰p赵德N将兵会之，〔N，伊真翻。〕共攻襄州，陷之；山南东道节度使刘巨容奔成都。〔刘巨容不肯追灭黄巢，欲养寇以自资，自以襄阳为菟裘也，而地夺于赵德N，身死于田令孜之手，玩寇而邀君，果何益哉！考异曰：实录：「光启元年四月，蔡贼攻陷襄州，刘巨容死焉。」新传：「晏弘引麾下东出襄p邓，宗权遣赵德N合晏弘兵攻襄州，巨容不能守，奔成都。龙纪元年，田令孜杀之。」按晏弘中和四年十一月已据许州，又，巨容所以奔成都，以天子在蜀故也。今从新传。〕德N，蔡州人也。晏弘引兵转掠襄p邓p均p房p庐p寿，复还许州；〔鹿晏弘自许州从杨复光勤王，见二百五十四卷中和元年。宋白曰：均州，汉武当县地，齐永明七年，于今郧乡县置齐兴郡，西魏置兴州，寻改丰州，周武成元年，自今郧乡城移延岑城，今郡理是也。隋改均州，因均水为名。〕忠武节度使周岌闻其至，弃镇走，晏弘遂据许州，〔考异曰：实录：「鹿晏弘陷许州，杀节度使周岌，据其镇。」又曰：「初，晏弘据有兴元，都将王建等帅众归行在，乃诏禁兵讨之。晏弘惧，弃城归乡里。周岌闻其至，遁去。晏弘自称留后，朝廷因以节旄命之。」始云「杀」，后云「遁去」，自相违，今从其后。〕自称留后，朝廷不能讨，因以为忠武节度使。


     十二月，己丑，陈敬u表辞三川都指挥p招讨p制置p安抚等使；从之。〔去年以杨师立举兵，敬u兼三川都指挥等使，师立既死，故辞之。


     初，黄巢转掠福建，〔见二百五十三卷干符五年。〕建州人陈岩聚众数千保乡里，号九龙军，福建观察使郑镒奏为团练副使。泉州刺史p左厢都虞候李连有罪，亡入溪洞，〔【章：十二行本「洞」下有「合众攻福州」五字；乙十一行本同；孔本同；张校同；退斋校同。】〕岩击败之。〔败，补迈翻。〕镒畏岩之逼，表岩自代，壬寅，以岩为福建观察使。岩为治有威惠，闽人安之。〔治，直吏翻。考异曰：实录：「七月，泉州刺史陈岩逐福建观察使郑镒，自知使务。」又曰：「十二月壬寅，以岩为福建观察使。岩既逐镒，逼镒荐己为代，朝廷因命之。」按岩既逐镒，则镒不在福州，岩安能逼之荐己！新王潮传亦曰：「黄巢将窃有福州，王师不能下，建人陈岩帅众拔之。又逐观察使郑镒，自领州，招即授刺史。」按刘恕闽录：「黄巢陷闽越，岩聚众千余人，号九龙军，福建观察使郑镒奏为团练副使。左厢都虞候李连骄慢不法，纵其徒为郡人患，岩将按诛之，连奔豁洞中，合众攻福州，岩击破之。镒表岩自代，拜观察使。」今从之。


     义昌节度使兼中书令王铎，厚于奉养，过魏州，侍妾成列，服御鲜华，如承平之态；魏博节度使乐彦祯之子从训，伏卒数百于漳南高鸡泊，围而杀之，及宾僚从者三百余人皆死，掠其资装侍妾而还。〔史言王铎以承平之态处乱世，至于丧身亡家，诲盗诲淫，自取之也。从，才用翻。还，从宜翻，又如字。〕彦祯奏云为盗所杀，朝廷不能诘。


     赐宁军号曰静难。〔难，乃旦翻。〕


     是岁，余杭镇使陈晟逐睦州刺史柳超，颍州都知兵马使汝阴王敬荛逐其刺史，〔汝阴，汉县，唐带颍州。荛，如招翻。〕各领州事，朝廷因命为刺史。


     均州贼帅孙喜聚众数千人，谋攻州城，刺史吕烨不知所为。都将武当冯行袭伏兵江南，〔武当，汉县，唐带均州。江南，汉江之南也。帅，所类翻。将，即亮翻。〕自乘小舟迎喜，谓曰：「州人得良牧，无不归心，然公所从之卒太多，州人惧于剽掠，〔剽，匹妙翻。〕尚以为疑。不若置军江北，独与腹心轻骑俱进，行袭请为前道，〔道，读为导，一读如字。以请为前道告谕为一句，言先路告谕均州之人也。请为，于伪翻。〕告谕州人，无不服者矣。」喜以为然，从之；既渡江，军吏迎谒，伏兵发，行袭手击喜，斩之，从喜者皆死，〔从，才用翻。〕江北军望之俱溃。山南东道节度使上其功，〔上，时掌翻。考异曰：薛居正五代史行袭传曰：「洋州节度使葛佐奏辟为行军司马，请将兵镇谷口，通秦p蜀道，由是益知名。」新传曰：「行袭乘胜逐刺史吕烨，据均州，刘巨容因表为刺史。武定节度使杨守忠表为行军司马，使领兵~谷口以通秦p蜀。」新纪：「光启元年，四月，武当贼冯行袭陷均州，逐刺史吕烨。」在刘巨容奔成都后。行袭传云巨容以功上言，误也。今从薛史。按若以薛史为据，当言洋州节度使上其功。〕诏以行袭为均州刺史。州西有长山，当襄p邓入蜀之道，群盗据之，抄掠贡赋，〔抄，楚交翻。〕行袭讨诛之，蜀道以通。


     凤翔节度使李昌言病，表弟昌符知留后。昌言薨，制以昌符为凤翔节度使。〔考异曰：诸书皆无昌言卒年月，惟实录于李昌符传中云：「李昌言病，请昌符权留后，昌言死，诏除节度使。」按实录，中和三年五月，昌言加检校司徒，光启元年二月，昌符始见。故以昌言薨附于中和四年之末。


     时黄巢虽平，秦宗权复炽，〔复，扶又翻。〕命将出兵，寇掠邻道，陈彦侵淮南，秦贤侵江南，秦诰陷襄p唐p邓，孙儒陷东都p孟pp虢，张y陷汝p郑，卢瑭攻汴p宋，〔自孙儒以下，事皆在是年之后，史概言之。〕所至屠翦焚荡，殆无孑遗。〔y，之日翻。孑，吉列翻。毛苌曰：孑遗，孑然遗失也。按孑，单也，孤也。无孑遗者，言无孤单之遗余也。〕其残暴又甚于巢，军行未始转粮，车载盐尸以从。〔以死人尸实之以盐，以供军粮。从，才用翻。〕北至卫p滑，西及关辅，东尽青p齐，南出江p淮，州镇存者仅保一城，极目千里，无复烟火。上将还长安，畏宗权为患。


     光启元年〔（乙巳p八八五）是年三月改元。〕


     春，正月，戊午，下诏招抚之。


     己卯，车驾发成都，陈敬u送至汉州而还。


     荆南监军朱敬玫所募忠勇军暴横，〔【章：十二行本「横」下有「节度使」三字；乙十一行本同；退斋校同。】〕陈儒患之。郑绍业之镇荆南也，〔广明元年，朱敬玫募忠勇军；郑绍业镇荆南，亦是年也。事并见上卷。横，户孟翻。〕遣大将申屠琮将兵五千击黄巢于长安；军还，儒告琮，使除之。忠勇将程君从闻之，帅其众奔朗州，〔奔雷满也。帅，读曰率。〕琮追击之，杀百余人，〔【章：十二行本「人」下有「余众皆溃」四字；乙十一行本同；退斋校同；孔本有「皆溃」二字，无「余众」二字。】〕自是琮复专军政。〔复，扶又翻。〕


     雷满屡攻掠荆南，儒重赂以却之。淮南将张zp韩师德叛高骈，据复p岳二州，自称刺史，儒请z摄行军司马，师德摄节度副使，将兵击雷满。师德引兵上峡大掠，〔上，时掌翻。峡，巫峡也。〕归于岳州；z还兵逐儒而代之。儒将奔行在，z劫还，囚之。〔中和二年，陈儒代郑绍业，至是而败。〕z，渭〔【严：「渭」改「滑」。】〕州人，性贪暴，荆南旧将夷灭殆尽。


     先是，朱敬玫屡杀大将及富商以致富，〔先，悉荐翻。〕朝廷遣中使杨玄晦代之。敬玫留居荆南，尝曝衣，z见而欲之，遣卒夜攻之，杀敬玫，尽取其财。z恶牙将郭禹G悍，〔恶，乌路翻。G，匹妙翻。悍，下罕翻，又侯旰翻。〕欲杀之，禹结党千人亡去，庚申，袭归州，据之，自称刺史。禹，青州人成I也，因杀人亡命，更其姓名。〔禹先为盗，诣陈儒降，以为将。更，工衡翻。按薛史，成I少年任侠，乘醉杀人，为雠家所捕，因落发为僧，冒姓郭氏。〕


     南康贼帅卢光稠陷虔州，自称刺史，以其里人谭全播为谋主。〔南康，汉南野县地，吴分南野置南安县，晋改为南康，唐属虔州。九域志，在州西八十里。考异曰：欧阳修五代史曰：「卢光稠p谭全播皆南康人。光稠状貌雄伟，无他材能，而全播勇敢有识略，然全播常奇光稠为人。唐末群盗起，全播聚众，立光稠为帅。是时王潮攻陷岭南，全播攻潮，取其虔p韶二州。」十国纪年：「全播推光稠为之谋主，所向克捷，光启初，据虔州，光稠自称刺史。天复中，陷韶州，光稠使其子延昌守之。」按新纪，光启元年正月，光稠陷虔州，天复二年，陷韶州。欧阳修以为同时取虔p韶二州，误也，今从新纪。〕


     秦宗权责租赋于光州刺史王绪，绪不能给；宗权怒，发兵击之。绪惧，悉举光p寿兵五千人，驱吏民渡江，以刘行全为前锋，转掠江p洪p虔州，是月，陷汀p漳二州，然皆不能守也。〔王绪之兵自此入闽，为王潮兄弟割据之资。〕


     秦宗权寇颍p亳，朱全忠败之于焦夷。〔焦夷在亳州城父县界。按薛史梁纪，龙德元年，改亳州焦夷县为夷父。则焦夷时已为县。败，补迈翻。「夷父」，当作「城父」。


     二月，丙申，车驾至凤翔。三月，丁卯，至京师；荆棘满城，狐兔纵横，〔纵，子容翻。〕上凄然不乐。〔乐，音洛。〕己巳，赦天下，改元。〔改元光启。〕时朝廷号令所行，惟河西p山南p剑南p岭南数十州而已。


     秦宗权称帝，置百官，〔考异曰：旧宗权传，但云巢贼既诛，僭称帝号。实录：「明年十月，襄王即位，宗权已称帝。不从。」新p旧纪皆无之，不知宗权以何年月称帝，今因时溥为都统书之。〕诏以武宁节度使时溥为蔡州四面行营兵马都统以讨之。


     卢龙节度使李可举p成德节度使王F恶李克用之强，〔恶，乌路翻。考异曰：太祖纪年录p薛居正五代史作「王景崇」，误也，今从旧纪。〕而义武节度使王处存与克用亲善，为侄邺娶克用女。〔为，于伪翻。〕又，河北诸镇，惟义武尚属朝廷，可举等恐其窥伺山东，〔此山东，谓恒山以东。伺，相吏翻。〕终为己患，乃相与谋曰：「易p定，燕p赵之余也。」〔易州之地，本燕南界，中山本属赵国，故曰燕p赵之余。〕约共灭处存而分其地；又说云中节度使赫连铎使攻克用之背。〔说，芮翻。〕可举遣其将李全忠将兵六万攻易州，F遣将将兵攻无极。〔无极，汉古县，因无极山而名。唐属定州。九域志：在州南九十里。〕处存告急于克用，克用遣其将康君立等将兵救之。


     闰月，秦宗权遣其弟宗言寇荆南。


     初，田令孜在蜀募新军五十四都，每都千人，分隶两神策，为十军以统之，又南牙p北司官共万余员，是时藩镇各专租税，河南．北p江p淮无复上供，三司转运无调发之所，度支惟收京畿p同p华p凤翔等数州租税，不能赡，〔调，徒吊翻。度，徒洛翻。华，户化翻。〕赏赉不时，士卒有怨言。令孜患之，不知所出。先是，安邑p解县两池盐皆隶盐铁，置官榷之；〔宋白曰：两池盐务，旧隶度支，其职是诸道巡院。贞元十六年，史牟以金部郎中主池务，遂奏置榷盐使。解，户买翻。榷，讫岳翻。〕中和以来，河中节度使王重荣专之，〔天子幸蜀，内外百司各失其官守，王重荣窃据河中，得专盐池之利。〕岁献三千车以供国用，令孜奏复如旧制隶盐铁。夏，四月，令孜自兼两池榷盐使，〔唐会要：元和十五年，改河北税盐使为榷盐使，其后复失河北，止于安邑p解县两池，置榷盐使。〕收其利以赡军。重荣上章论诉不已，〔论，卢昆翻，说也，辩也。〕遣中使往谕之，重荣不可。时令孜多遣亲信觇藩镇，〔觇，丑廉翻。〕有不附己者，辄图之。令孜养子匡佑使河中，〔使，疏吏翻。〕重荣待之甚厚，而匡佑傲甚，举军皆愤怒。重荣乃数令孜罪恶，〔数，所具翻。〕责其无礼，监军为讲解，〔为，于伪翻。〕仅得脱去；匡佑归，以告令孜，劝图之。五月，令孜徙重荣为泰宁节度使，以泰宁节度使齐克让为义武节度使，以义武节度使王处存为河中节度使，乃诏李克用以河东兵援处存赴镇。〔为李克用p王重荣连兵犯阙张本。〕


     卢龙兵攻易州，裨将刘仁恭穴地入城，遂克之。仁恭，深州人也。李克用自将救无极，败成德兵；〔败，补迈翻。〕成德兵退保新城，克用复进击，大破之，〔复，扶又翻；下同。〕拔新城，成德兵走，追至九门，斩首万余级。卢龙兵既得易州，骄怠，王处存夜遣卒三千蒙羊皮造城下，〔造，七到翻。〕卢龙兵以为羊也，争出掠之，处存夺击，大破之，复取易州，李全忠走。


     加虢节度使王重盈同平章事。


     李全忠既丧师，〔丧，息浪翻。〕恐获罪，收余众还袭幽州；六月，李可举窘急，举族登楼自焚死，〔干符二年，李茂勋得幽州，二世，十一年而灭。〕全忠自为留后。


     东都留守李罕之与秦宗权将孙儒相拒数月；罕之兵少食尽，弃城，西保渑池，宗权陷东都。〔九域志：渑池县在都城西一百五十六里。渑，弥兖翻。孙儒陷东都，而曰宗权者，儒，宗权将也。〕


     秋，七月，以李全忠为卢龙留后。


     乙巳，右补阙常浚上疏，以为：「陛下姑息藩镇太甚，是非功过，骈首并足，〔言齐是非，一功过，无所差别也。〕致天下纷纷若此，犹未之寤，岂可不念骆谷之艰危，复怀西顾之计乎！〔复，扶又翻；下同。〕宜稍振典刑以威四方。」田令孜之党言于上曰：「此疏传于藩镇，岂不致其猜忿！」庚戌，贬浚万州司户，寻赐死。〔宋白曰：万州，春秋夔国之地，秦p汉为朐铁县地。后魏分朐铁之地置安乡及鱼泉县，后周置万川郡兼立南州；唐置浦州，贞观初，改万州，以旧万川郡为称。考异曰：实录不言令孜党为谁。按萧遘等请诛令孜表云：「韦昭度无致君许国之心，多丑正比顽之迹。」令孜党，盖谓昭度也。续宝运录曰：「七月三日，表入，上览之，不悦，顾谓侍臣曰：『藩镇若见此表，深为忿恨。自此猜间，其何可堪！』至二十八日，敕贬浚为万州司户。」疑三日脱误，当为二十三日。今从实录。〕


     沧州军乱，逐节度使杨全玫，立牙将卢彦威为留后，全玫奔幽州。以保銮都将曹诚为义昌节度使，〔保銮，神策五十四都之一也。〕以彦威为德州刺史。


     孙儒据东都月余，烧宫室p官寺p民居，大掠席卷而去，〔卷，读曰卷。〕城中寂无鸡犬。李罕之复引其众入东都，筑垒于市西而居之。〔城大难守，且无居人，故筑垒以自保聚。〕


     王重荣自以有复京城功，〔见上卷中和三年。〕为田令孜所摈，不肯之兖州，累表论令孜离间君臣，〔间，古苋翻。〕数令孜十罪；〔数，所具翻。〕令孜结宁节度使朱玫p凤翔节度使李昌符以抗之。王处存亦上言：「幽p镇兵新退，臣未敢离易p定。〔幽p镇兵，谓李可举p王F之兵。离，力智翻。〕且王重荣无罪，有大功于国，不宜轻有改易。」〔【章：十二行本「易」下有「摇藩镇心」四字；乙十一行本同；张校同，云无注本亦无。】〕诏趣其上道，〔趣，读曰促。上，时掌翻。〕八月，处存引军至晋州，刺史冀君武闭城不内而还。〔河中节度统晋p绛p慈p隰等州，君武p重荣之巡属。冀，晋大夫冀芮之后，以采邑为姓。还，从宣翻，又如字。〕


     持荽淌仿硭，与昭义行军司马奚忠信不z，起兵屯邢州南，胁孟方立请诛忠信；既而众溃，爽奔魏州，忠信使人赂乐彦祯而杀之。


     秦宗权攻邻道二十余州，陷之；唯陈州距蔡百余里，兵力甚弱，刺史赵呷沼胱谌ㄕ剑宗权不能屈。诏以呶蔡州节度使。叩轮烊忠之援，〔自中和三年以来，黄巢攻陈州，后为秦宗权所攻逼，惟倚朱全忠为援。〕与全忠结婚，凡全忠所调发，无不立至。〔调，力钓翻。奉全忠者，赵咭病ｕ玖红裾撸赵咦铀镆病！


     王绪至漳州，以道险粮少，〔少，诗沼翻。〕令军中「无得以老弱自随，犯者斩！」唯王潮兄弟扶其母董氏崎岖从军，〔崎，丘奇翻。岖，因区。〕绪召潮等责之曰：「军皆有法，未有无法之军。汝违吾令而不诛，是无法也。」三子曰：〔王潮兄弟三人从绪。〕「人皆有母，未有无母之人；将军柰何使人弃其母！」绪怒，命斩其母。三子曰：「潮等事母如事将军，既杀其母，安用其子！请先母死。」〔先，悉荐翻。〕将士皆为之请，乃舍之。〔为，于伪翻；下窃为p为之同。」


     有望气者谓绪曰：「军中有王者气。」于是绪见将卒有勇略u己及气质魁岸者皆杀之。刘行全亦死，众皆自危，曰：「行全亲也，〔行全，绪妹夫也，故云然。〕且军锋之冠，犹不免，况吾属乎！」行至南安，〔冠，古玩翻。吴置东安县，晋武帝更名晋安，隋改曰南安，唐属泉州。九域志：南安，在州西一十二里。〕王潮说其前锋将曰：〔说，式芮翻。〕「吾属违坟墓，捐妻子，羁旅外乡为群盗，〔谓弃光p寿而入闽也。〕岂所欲哉！乃为绪所迫胁故也。今绪猜刻不仁，妄杀无辜，军中孑孑者受诛且尽，〔孑孑，特立之貌。〕子须眉若神，骑射绝伦，又为前锋，吾窃为子危之！」〔窃为，于伪翻。〕前锋将执潮手泣，问计安出。潮为之谋，伏壮士数十人于篁竹中，伺绪至，挺剑大呼跃出，〔挺剑，拔剑也。呼，火故翻。〕就马上擒之，反缚以徇，军中皆呼万岁。〔中和元年，王绪起兵为盗，至是为王潮所囚。按新书王潮传，缚王绪者即刘行全也，与此小异。通鉴所书，本之路振九国志。〕潮推前锋将为主，前锋将曰：「吾属今日不为鱼肉，皆王君力也。天以王君为主，谁敢先之！」〔先，悉荐翻。〕相推让数四，〔推，吐雷翻。〕卒奉潮为将军。〔卒，子恤翻。〕绪叹曰：「此子在吾网中不能杀，岂非天哉！」


     潮引兵将还光州，约其属，所过秋豪无犯。行及沙县，〔永徽六年，分建安置沙县，属汀州。九域志：在南剑州西一百二十四里。宋白曰：沙县，古南平余迹也。晋为延平县，太元四年，改为沙戍；唐武德初，立为沙县。〕泉州人张延鲁等以刺史廖彦若贪暴，〔廖，力救翻，今俗音力吊翻，姓也。〕帅耆老奉牛酒遮道，请潮留为州将，〔帅，读曰率。将，即亮翻。〕潮乃引兵围泉州。


     九月，戊申，以陈敬u为三川及峡内诸州都指挥p制置等使。〔唐分三川各自为一镇，峡内诸州归p峡，属荆南节度，今陈敬u皆指挥制置之，田令孜右之也。〕


     蔡军围荆南，〔蔡军，秦宗权所遣秦宗言之军也。〕马步使赵匡谋奉前节度使陈儒以出，〔是年正月，张z囚陈儒。〕留后张z觉之，杀匡及儒。


     冬，十月，癸丑，秦宗权败朱全忠于八角。〔九域志：汴州浚仪县有八角镇。败，补迈翻。〕


     王重荣求救于李克用，〔考异曰：太祖纪年录曰：「朱玫p李昌符每连衡入觐于天子，指陈利害，规画方略，不佑太祖，党庇逆温，太祖拗怒滋甚。时田令孜恶太祖与河中胶固，奏云：『王重荣北引太原，其心可见，不可处之近辅。定州王处存忠孝尽心，请授以蒲帅，移重荣于定州。』天子从之。重荣愤愤不悦，告于太祖曰：『主上新返正，大臣播弃，此际无辜遽被斥逐，明公当鉴其深心。今日使仆安归！』会太祖愤怒朱玫辈，即报曰：『当与公提鼓出汜水关，诛逆贼之后，则去此鼠辈，如疾风之去鸿毛耳。』重荣曰：『吾地迫p岐，公若师出关东，二凶必傅吾城下。不若先灭一凶，去其君侧。』欧阳修五代史：「重荣使人绐克用曰：『天子诏重荣，俟克用至，与处存共诛之。』因伪为诏书示克用曰：『此是朱全忠之谋也。』克用信之。」按时朝廷疏忌重荣，克用亦知之，恐无是事。今从纪年录。〕克用方怨朝廷不罪朱全忠，〔朱全忠攻克用于上源驿，朝廷不能治其罪，故克用以为怨。〕选兵市马，聚结诸胡，议攻汴州，报曰：「待吾先灭全忠，还扫鼠辈如秋叶耳！」重荣曰：「待公自关东还，吾为虏矣。不若先除君侧之恶，退擒全忠易矣。」〔易，以豉翻。〕时朱玫p李昌符亦阴附朱全忠，克用乃上言：「玫p昌符与全忠相表里，欲共灭臣，臣不得不自救，己集蕃p汉兵十五万，决以来年济河，自渭北讨二镇；不近京城，保无惊扰。〔近，其靳翻。〕既诛二镇，乃旋师灭全忠以雪雠耻。」上遣使者谕释，〔释，解也。〕冠盖相望。


     朱玫欲朝廷讨克用，数遣人潜入京城，烧积聚，〔数，所角翻。积，子赐翻。聚，从遇翻，又皆如字。〕或刺杀近侍，〔刺，七亦翻。〕声云克用所为，于是京师震恐，日有讹言。令孜遣玫p昌符将本军及神策~p延p灵p夏等军各〔【章：十二行本「各」作「合」。】〕三万人〔刺，七亦翻。按是时诸镇分裂，如~如延，以一州为一镇，使扫境出师，一镇亦恐不及三万人之数，田令孜张大言之耳。〕屯沙苑，以讨王重荣，〔考异曰：新令孜传云：「令孜自将讨重荣，帅玫等兵三万壁沙苑。」今从实录。〕重荣发兵拒之，告急于李克用，克用引兵赴之。十一月，重荣遣兵攻同州，刺史郭璋出战，败死。重荣与玫等相守月余，克用兵至，与重荣俱壁沙苑，表请诛令孜及玫p昌符；诏和解之，克用不听。十二月，癸酉，合战，玫p昌符大败，〔考异曰：新传曰：「克用上书请诛令孜p玫，帝和之，不从；大战沙苑，王师败。玫走还州，与昌符皆耻为令孜用，还与重荣合。神策兵溃，克用逼京师。令孜计穷，乃劫帝夜启开远门出奔。自贼破长安，火宫室p庐舍什七，后京兆王徽葺复粗完，至是，令孜唱曰：『王重荣反。』命火宫城，唯昭阳p蓬莱三宫仅存。」按令孜奉车驾幸近藩避乱，其志亦俟兵退复还，何为火宫城！殆必不然。实录：「六月，令孜遣p岐讨重荣，九月，p岐始屯沙苑，重荣求援于克用。十一月，克用p重荣对垒于沙苑，表请诛令孜p朱玫。十二月癸酉，合战，朱玫败走。」太祖纪年录：「十一月，重荣遣使乞师，且言二镇欲加兵于己，太祖欲先讨朱温，重荣请先灭二镇。太祖表言二镇党庇朱温，请自渭北讨之。」亦不言其附令孜，攻河中也。又言重荣与p凤兵对垒月余，十二月，太祖渡河，与朱玫战，朱玫败走。若自九月至十二月，非止月余矣。疑实录遣p岐讨河中及p岐屯沙苑太近前，今并因十二月战沙苑见之。〕各走还本镇，〔玫还州，昌符还凤翔。〕溃军所过焚掠。克用进逼京城，乙亥夜，令孜奉天子自开远门出幸凤翔。〔开远门，长安城西面北来第一门。〕


     初，黄巢焚长安宫室而去，诸道兵入城纵掠，焚府寺民居什六七，王徽累年补葺，仅完一二，〔自中和三年黄巢东走，王徽即补葺长安宫室。葺，七入翻。〕至是复为乱兵焚掠，无孑遗矣。〔复，扶又翻。〕


     是岁，赐河中军号护国。


     二年〔（丙午，八八六）〕


     春，正月，镇海牙将张郁作乱，攻陷常州。〔考异曰：皮光业见闻录曰：「郁，润州小将也。周宝差郁押兵士三百人戍于海次，因正旦酗酒，杀使府安慰军将，度不免祸，遂作乱。润州差拓跋从领兵讨之，郁自常熟县取江阴而入常州。刺史刘革到任方一月，亲执牌印于戟门而降。」新纪曰：「正月辛巳，郁陷常州。」按皮录但言郁以正旦杀安慰军将耳，非当日即陷常州。新纪误也。


     李克用还军河中，与王重荣同表请大驾还宫，因罪状田令孜，请诛之。上复以飞龙使杨复恭为枢密使。〔田令孜摈斥杨复恭，见上卷中和三年。〕


     戊子，令孜请上幸兴元，上不从。是夜，令孜引兵入宫，〔此宫，谓行宫也。〕劫上幸宝鸡，黄门卫士从者u数百人，〔从，才用翻。〕宰相朝臣皆不知。翰林学士承旨杜让能宿直禁中，〔天子行幸所至，宿次之地，宿卫将士外设环卫，近臣宿直各有其次，与宫禁无异，故行宫内亦谓之禁中。〕闻之，步追乘舆，〔乘，绳证翻。〕出城十余里，得人所遗马，〔遗马弃而不及收者。〕无羁勒，解带系颈而乘之，独追及上于宝鸡；〔九域志：宝鸡县，在凤翔西南六十五里。〕明日，乃有太子少保孔纬等数人继至。让能，审权之子，〔杜审权见二百四十九卷宣宗大中十三年。〕纬，柚孙也。〔孔杓宪宗纪。〕宗正奉太庙神主至，〔，音户。九域志：县在长安南六十里。〕遇盗，皆失之。朝士追乘舆者至T，〔九域志：T，在凤翔东南二百里，音舟窒。〕为乱兵所掠，衣装殆尽。


     庚寅，上以孔纬为御史大夫，使还召百官，上留宝鸡以待之。


     时田令孜弄权，再致播迁，〔帝始焉避黄巢而奔蜀，今又避并p蒲之兵而出，再致播迁，其祸皆本于田令孜弄权。〕天下共忿疾之；朱玫p李昌符亦耻为之用，且惮李克用p王重荣之强，更与之合。


     萧遘因宁奏事判官李松年至凤翔，〔唐末藩镇遣其属奏事，皆谓之奉事官。判官，幕府右职也，朱玫遣之奏事行在所，故曰奏事判官，以别于寻常奏事官。萧遘为相，天子播越而不扈从，恶得无罪！〕遣召朱玫亟迎车驾，〔朱玫寻有异图，萧遘既不能制，又不能死，为法受恶，基于此矣。〕癸巳，玫引步骑五千至凤翔。孔纬诣宰相，欲宣诏召之；萧遘p裴澈以令孜在上侧，不欲往，辞疾不见。纬令台吏趣百官诣行在，〔趣，读曰促。〕皆辞以无袍笏，纬召三院御史，〔唐志：御史大夫之属有三院：一曰台院，侍御史属焉；二曰殿院，殿中侍御史属焉；三曰察院，监察御史属焉。〕泣谓：「布衣亲旧有急，犹当赴之。岂有天子蒙尘，为人臣子，累召而不往者！」御史请辨装数日而行，纬拂衣起曰：「吾妻病垂死且不顾，诸君善自为谋，请从此辞！」乃诣李昌符，请骑卫送至行在，昌符义之，赠装钱，遣骑送之。


     宁p凤翔兵追逼乘舆，败神策指挥使杨晟于潘氏，钲鼓之声闻于行宫。〔败，补迈翻。闻，音问。〕田令孜奉上发宝鸡，留禁兵守石鼻为后拒。〔潘氏，在宝鸡东北。石鼻，在宝鸡西南，亦曰灵壁。苏轼曰：凤翔府宝鸡县武城镇，即俗所谓石鼻寨也，诸葛武侯所筑城，去宝鸡三十里。〕置感义军于兴p凤二州，以杨晟为节度使，守散关。〔兴州，汉武都郡沮县地，自晋及宋p魏为武兴藩王杨氏之国。魏灭杨氏，为武兴镇，寻改东益州，唐为兴州，今州城即古武兴城也。凤州，汉武都郡故道p河池二县之地，后魏为仇池镇，孝昌中置南岐州；废帝三年，改为凤州，以西界有凤凰山而名。〕时军民杂糅，锋镝纵横，〔糅，女救翻。纵，子容翻。〕以神策军使王建p晋晖为清道斩斫使，建以长剑五百前驱奋击，乘舆乃得前。〔考异曰：毛文锡王建纪事云：「光启二年，正月辛巳，车驾次陈仓。二月辛亥，朱玫遣兵攻逼行在，庚申，陷虢县。三月甲午，将移幸梁p洋，以上为清道斩斫使。戊戌，师至石鼻，己亥，石鼻不守。庚子，寇逼宝鸡。辛丑，车驾南引。」今但取其事，不取其月日。〕上以传国宝授建负之以从，登大散岭。〔从，才用翻。大散岭，在凤州梁泉县松陵堡南。〕李昌符焚阁道丈余，将摧折，〔折，而设翻。〕王见扶掖上自烟焰中跃过；夜，宿板下，上枕建膝而寝，既觉，始进食，〔枕，之G翻。觉，居效翻。〕解御袍赐建曰：「以其有泪痕故也。」车驾u入散关，朱玫已围宝鸡。石鼻军溃，玫长驱攻散关，不克。嗣襄王荆肃宗之玄孙也，〔荆肃宗子襄王O之曾孙，音于云翻，又于问翻。〕有疾，从上不及，留遵涂驿，〔据敬，遵涂驿在石鼻，亦谓之石鼻驿。〕为玫所得，与俱还凤翔。


     庚戌，李克用还太原。


     二月，王重荣p朱玫p李昌符复上表请诛田令孜。〔复，扶又翻。〕


     以前东都留守郑从谠为守太傅兼侍中。〔考异曰：新宰相表，从谠入三公门，不为真相。按新传，拜司空，复秉政，进太傅兼侍中，从至兴元，以太子太保还第。新表误也。


     朱玫p李昌符使山南西道节度使石君涉栅绝险要，烧邮驿，上由他道以进；山谷崎岖，军迫其后，〔军，朱玫之军。〕危殆者数四，仅得达山南。三月，壬午，石君涉弃镇逃归朱玫。〔石君涉党于p岐，车驾猝至，故弃镇而逃。〕


     癸未，凤翔百官萧遘等罪状田令孜及其党韦昭度，请诛之。初，昭度因供奉僧澈结宦官，得为相。〔昭度为相，见二百五十四卷广明元年。〕澈师知玄鄙澈所为，昭度每与同列诣知玄，皆拜之，知玄揖使诣澈啜茶。


     山南西道监军冯翊严遵美迎上于西县，〔节度使既逃，故监军自迎车驾。后魏分汉沔阳县置筅Ｏ兀隋大业初，改曰西县，唐属兴元府。九域志：县在府西一百里。宋白曰：西县本名白马城，又曰唤城，宋于此城侨立华阳郡，后魏置筅Ｏ兀隋大业三年改为西县。〕丙申，车驾至兴元。〔考异曰：皮光业见闻录：「正月乙酉，车驾次宝鸡。」王建纪事：「正月辛巳，次陈仓。二月辛亥，朱玫将B跌师r逼行在，破杨晟于潘氏。庚申，陷虢县。三月甲午，僖宗将移幸梁p洋，戊戌，师至石鼻。己亥，石鼻不守。庚子，寇逼宝鸡。辛丑，车驾南引。四月庚申，达褒中。」旧纪：「正月戊子，田令孜迫乘舆幸兴元。庚寅，次宝鸡。癸巳，朱玫至凤翔，令孜闻军至，奉帝入散关。三月丙申，车驾至兴元。」唐年补录：「三月十七日，车驾至兴元」，即丙申也。实录：「正月乙酉，车驾次宝鸡」，戊子p癸巳p三月丙申，与旧纪同。新纪：「正月戊子，如兴元，癸巳，朱玫叛，寇凤翔。三月丙申，次兴元。」诸书月日不同如此。若依新p旧纪p实录，则离宝鸡六十四日乃至兴元，似太缓。若依纪事，则宝鸡危逼之地，车驾留彼八十日，似太久。要之，僖宗以栈道烧绝，自他道崎岖至山南，容有六十余日之久；至于留宝鸡八十日，必无此理。今从新p旧纪。〕


     戊戌，以御史大夫孔纬p翰林学士承旨．兵部尚书杜让能并为兵部侍郎p同平章事。


     保銮都将李铤等败军于凤州。〔铤，音蝉。败，补迈翻。〕


     诏加王重荣应接粮料使，〔【章：十二行本「使」下重「使」字；乙十一行本同。】〕调本道谷十五万斛以济国用。〔调，徒钓翻。〕重荣表称令孜未诛，不奉诏。


     以尚书左丞卢渥为户部尚书，充山南西道留后。以严遵美为内枢密使，遣王建帅部兵戍三泉，〔武德四年，分利州之绵谷置三泉县，时属兴元府。宋白曰：三泉县本汉葭萌县地，后魏正始中，分置三泉县，以界内三泉山为名。九域志：在府西南二百一十里。帅，读曰率。〕晋晖及神策军使张造帅四都兵屯黑水，〔从驾五都，王建以一都戍三泉，晖p造以四都屯黑水。黑水，在兴元成固县西北太白山，南流入汉。诸葛亮笺所谓「朝发南郑，夕宿黑水」者也。〕修栈道以通往来。以建遥领壁州刺史。将帅遥领州镇自此始。


     陈敬u疑东川节度使高仁厚，欲去之。〔去，羌吕翻；下同。〕遂州刺史郑君立〔【严：「立」改「雄」。】〕起兵攻陷汉州，进向成都；敬u遣其将李顺之逆战，君立败死。敬u又发维p茂羌军击仁厚，杀之。〔考异曰：张A耆旧传不言仁厚所终。惟数敬u六错云：「太师杀高仁厚，一错。」又云：「高仆射权谋智勇，累有大功于太师，又极忠孝，若在，王司徒不过梓潼。」昭宗实录，文德元年八月，仁厚p杨师立p罗元杲p王师本俱赠官，云皆先朝以疑似获罪。今从新纪p新传，参以二书，自他仁厚事更无所见。〕


     朱玫以田令孜在天子左右，终不可去，言于萧遘曰：「主上播迁六年，中原将士冒矢石，百姓供馈饷，战死饿死，什减七八，仅得复京城。天下方喜车驾还宫，主上更以勤王之功为敕使之荣，〔勤王之功，杨复光实预有之。田令孜以其出于北司，眩惑人主以为己荣。〕委以大权，使堕纲纪，骚扰藩镇，召乱生祸。〔堕，读曰隳。言田令孜易置王重荣以召乱。〕玫昨奉尊命来迎大驾，〔言遘召玫使迎车驾。〕不蒙信察，反类胁君。吾辈报国之心极矣，战贼之力殚矣，安能垂头弭耳，受制于阉寺之手哉！李氏孙尚多，相公盍改图以利社稷乎t」遘曰：「主上践阼十余年，无大过恶；正以令孜专权肘腋，致坐不安席，上每言之，流涕不已。近日上初无行意，令孜陈兵帐前，迫胁以行，不容俟旦。罪皆在令孜，人谁不知！足下尽心王室，正有引兵还镇，拜表迎銮。废立重事，伊p霍所难，遘不敢闻命！」玫出，宣言曰：「我立李氏一王，敢异议者斩！」


     夏，四月，壬子，玫逼凤翔百官奉襄王救监军国事，承制封拜指挥，仍遣大臣入蜀迎驾，盟百官于石鼻驿。玫使萧遘为册文，遘辞以文思荒落；〔思，相吏翻。〕乃使兵部侍郎判户部郑昌图为之。乙卯，臼懿幔玫自兼左p右神策十军使，〔考异曰：实录：「玫自补大丞相。」按唐无此官。又下五月，玫自加侍中。盖唐末着小说者，谓平章事或侍中为大丞相耳，实录因其文而误也。〕帅百官奉净咕┦Γ弧彩轮劣诖耍萧遘无所逃于天地之间。帅，读曰率。〕以郑昌图同平章事p判度支p盐铁p户部，各置副使，三司之事一以委焉。河中百官崔安潜等上襄王笺，贺受册。〔上之出长安，百官不扈从；而奔河中者，谓之河中百官。


     田令孜自知不为天下所容，乃荐枢密使杨复恭为左神策中尉p观军容使，自除西川监军使，〔考异曰：旧纪p实录皆云「二月，以令孜为西川监事。」旧传云：「令孜惧，引杨复恭代己，从幸梁州，求为西川监军。」新传云：「令孜留不去，及帝病，乃赴成都，表解官求医。」盖取张A之说耳。按王建纪事：「四月，庚申，达褒中，令孜以罪衅贯盈，且虑祸及，于是自授西川监军使，以避指斥，复规与敬u为巢窟。」今从之。〕往依陈敬u。〔为敬up令孜并命张本。〕复恭斥令孜之党，出王建为利州刺史，晋晖为集州刺史，张造为万州刺史，李师泰为忠州刺史。〔王建为归田令孜，见上中和四年十一月。〕


     五月，朱玫以中书侍郎p同平章事萧遘为太子太保，自加侍中p诸道盐铁p转运等使；加裴澈判度支，郑昌图判户部；以淮南节度使高骈兼中书令，充江．淮盐铁p转运等使p诸道行营兵马都统；淮南右都押牙p和州刺史吕用之为岭南东道节度使；大行封拜以悦藩镇。遣吏部侍郎夏侯潭宣谕河北，户部侍郎杨陟宣谕江p淮诸藩镇，受其命者什六七，高骈仍奉笺劝进。〔史言僖宗再幸山南，天下已绝望矣，其得还者幸也。〕


     吕用之建牙开幕，一与骈同，凡骈之腹心及将校能任事者，皆逼以从己，诸所施为，不复咨禀。〔复，扶又翻。〕骈颇疑之，阴欲夺其权，而根O已固，无如之何。用之知之，甚惧，访于其党前度支巡官郑杞p前知庐州事董瑾，杞曰：「此固为晚矣。」〔言骈早不知觉。〕用之问策安出，杞曰：「曹孟德有言：『宁我负人，无人负我。』」后汉末，曹操避董卓之难，间行东归，过故人吕伯奢，伯奢出五子备宾主礼。操闻食器声，以为图己，手剑杀八人而去。既而凄怆曰：「宁我负人，无人负我。」孟德，曹操字也。郑杞盖劝用之图骈。〕明日，与瑾共为书一缄授用之，其语秘，人莫有知者。〔杞p瑾谋见下卷光启三年


     萧遘称疾归永乐。〔按新书，遘弟蘧为永乐令，遘往从之。永乐县，属河中府，武德初置。宋白曰：永乐县本汉河北县地，周武帝武成二年，改为永乐，保定二年省，以地属芮城，唐武德二年，分芮城复置。乐，音洛。〕


     初，凤翔节度使李昌符与朱玫同谋立襄王，既而玫自为宰相专权；昌符怒，不受其官，更通表兴元。诏加昌符检校司徒。


     朱玫遣其将王行瑜将宁p河西兵五万追乘舆，〔自代宗时，河西没于吐蕃，宣宗复河p湟，张义潮收凉州，河西复羁属于唐。〕感义节度使杨晟战数却，〔数，所角翻。〕弃散关走，行瑜进屯凤州。


     是时，诸道贡赋多之长安，不之兴元，〔之，往也。〕从官卫士皆乏食，〔从，才用翻。〕上涕泣，不知为计。杜让能言于上曰：「杨复光与王重荣同破黄巢，复京城，相亲善；〔事见上卷中和三年。〕复恭其兄也。若遣重臣往谕以大义，且致复恭之意，宜有回虑归国之理。」上从之，遣右谏议大夫刘崇望使于河中，赍诏谕重荣，重荣即听命，遣使表献绢十万匹，且请讨朱玫以自赎。


     戊戌，襄王厩彩怪两阳赐李克用诏，言「上至半涂，六军变扰，苍黄晏驾，吾为藩镇所推，今已受册。」朱玫亦与克用书，克用闻其谋皆出于玫，大怒。大将盖寓说克用曰：「銮舆播迁，天下皆归咎于我，〔盖，古盍翻。说，式芮翻。寓言上之播越，由克用与王重荣兵逼京城，为天下之所归咎。〕今不诛玫，黜李荆无以自湔洗。」〔湔，则前翻。考异曰：实录：「杨复恭兄弟，于李克用p王重荣有破贼连衡之旧，乃奏遣刘崇望赍诏宣谕，兼达复恭之意，重荣p克用皆听命。」按后唐太祖纪年录：「伪使至太原，太祖诘其事状，曰：『皆朱玫所为。』将斩之以徇，大将盖寓等言云云。太祖燔伪诏，械其使，驰檄喻诸镇曰：『今月二十日，得襄王伪诏及朱玫文字，云：「田令孜胁迁銮驾，播越梁p洋，行至半涂，六军变扰，遂至苍黄而晏驾，不知杀逆者何人。永念丕基不可无主。昨四镇藩后推朕纂承，已于正殿受册毕，改元大赦者。」李境鲎宰葛啵名污藩邸，智昏菽麦，识昧机权。李符虏之以塞辞，朱玫卖之以为利；吕不韦之奇货，可见奸邪，萧世诚之土囊，期于匪夕。近者当道径差健步，奉表起居，行朝见驻巴p梁，宿卫比无骚动。而朱玫胁其孤I，自号台衡，取首乱阶，明言晏驾，荧惑藩镇，凌弱庙庙』云云。」按旧复恭p崇望传及诸家五代史，亦不言克用因复恭p崇望而推戴僖宗，今不取。又于时疚醇次唬改元伪诏，亦恐非也。编遗录：「二年，春正月壬午，唐室有襄王之乱，僖宗驻跸梁p洋，襄王遂下伪命，以检校太傅，令邸吏左环S所授伪官告一通。左环至，具事以闻。上怒，切责环，将加其罪，久乃赦之，遂令焚毁于庭。」按正月，朱玫未立襄王。编遗录亦误也。今从薛居正五代史梁纪。〕克用从之，燔诏书，囚使者，移檄邻道，称：「玫敢欺藩方，明言晏驾。当道已发蕃p汉三万兵进讨凶逆，当共立大功。」寓，蔚州人也。〔蔚，纡勿翻。〕


     秦贤寇宋汴，朱全忠败之于尉氏南；〔败，补迈翻。〕癸巳，遣都将郭言将步骑三万击蔡州。


     六月，以扈跸都将杨守亮为金商节度p京畿制置使，〔扈跸都，亦神策五十四都之一。〕将兵二万出金州，与王重荣p李克用共讨朱玫。守亮本姓訾，名亮，〔訾，即移翻。汉书功臣表有楼虚侯訾顺。〕曹州人，与弟信皆为杨复光假子，更名守亮p守信。〔更，工衡翻。〕


     李克用遣使奉表称：「方发兵济河，除逆党，迎车驾，愿诏诸道与臣协力。」先是，山南之人皆言克用与朱玫合，〔先，悉荐翻。〕人情r惧；表至，上出示从官，并谕山南诸镇，由是帖然。然克用表犹以朱全忠为言，上使杨复恭以书谕之云：「俟三辅事宁，〔汉以京兆p冯翊p扶风为三辅，唐京畿之地是也。〕别有进止。」


     衡州刺史周岳发兵攻潭州，钦化节度使闵勖招淮西将黄皓入城共守，〔淮西将，秦宗权将也。〕皓遂杀勖。〔中和元年，闵勖据潭州，至是而败。〕岳攻拔州城，擒皓，杀之。


     镇海节度使周宝遣牙将丁从实袭常州，〔考异曰：新纪：「武宁军将丁从实陷常州。」今从皮氏见闻录。〕逐张郁；郁奔海陵，〔是年正月，张郁陷常州。〕依镇遏使南昌高霸。霸，高骈将也，镇海陵，有民五万户，兵三万人。


     秋，七月，秦宗权陷许州，杀节度使鹿晏弘。〔中和四年，晏弘据许州，至是败亡。〕


     王行瑜进攻兴州，感义节度使杨晟弃镇走，据文州，诏保銮都将李铤p扈跸都将李茂贞p陈佩屯大唐峰以拒之。茂贞，博野人，本姓宋，名文通，以功赐姓名。〔李茂贞始此。〕


     更命钦化军曰武安，〔湖南观察升钦化军见上卷中和三年。更，工衡翻。〕以衡州刺史周岳为节度使。


     八月，卢龙节度使李全忠薨，以其子匡威为留后。


     王潮拔泉州，杀廖彦若。〔去年八月王潮围泉州，至是乃拔之。考异曰：新纪：「八月，王潮陷泉州，刺史刘彦若死之。」按诸书皆云「廖彦若」，新纪作「刘」，恐误。〕潮闻福建观察陈岩威名，不敢犯福州境，遣使降之，〔使，疏吏翻。降，户江翻。〕岩表潮为泉州刺史。潮沈勇有智略，〔沈，持林翻。〕既得泉州，招怀离散，均赋缮兵，吏民悦服。幽王绪于别馆，绪惭，自杀。


     九月，朱玫将张行实攻大唐峰，李铤等击却之。金吾将军满存与军战，破之，复取兴州，〔复，扶又翻。〕进守万仞寨。


     李克修攻孟方立，甲午，擒其将吕臻于焦冈，拔故镇p武安p临畅p邯郸p沙河；〔九域志：持菸浒蚕赜泄陶蛘颉！骋源蠼安金俊为邢州刺史。


     长安百官太子太师裴璩等劝进于襄王尽！茶常其于翻。〕冬，十月，炯椿实畚唬改元建贞p遥尊上为太上元皇圣帝。


     董昌谓钱H曰：「汝能取越州，吾以杭州授汝。」〔考异曰：实录：辛未，以杭州刺史董昌为浙东观察使。」按此年十一月，H始拔越州。十二月擒汉宏，昌始自称知浙东军府事。实录误也。〕H曰：「然，不取终为后患。」遂将兵自诸暨趋平水，〔趋，七喻翻。〕凿山开道五百里，出曹娥埭，〔九域志：越州会稽县有平水镇p曹娥镇。平水p今在越州东南四十余里，自此南u山，出小江，沿剡溪而东二十里，至曹娥埭。埭，徒耐翻。〕浙东将鲍君福帅众降之。〔帅，读曰率。降，户江翻。〕H与浙东军战，屡破之，进屯丰山。


     感化牙将张雄p冯弘铎得罪于节度使时溥，〔徐州本号武宁军，自咸通罢节镇之后，寻复节镇，改为感化军，中间有书武宁者，误也。是后时溥既死，朱梁始复徐州为武宁军。〕聚众三百，走渡江，袭苏州，据之。雄自称刺史，稍聚兵至五万，战鉴千余，自号天成军。


     河阳节度使诸葛爽薨，大将刘经p张全义立爽子仲方为留后。全义，临濮人也。〔武德四年，分雷泽县置临濮县，属濮州。九域志：在州南六十里。濮，博木翻。


     李克修攻邢州，不克而还。〔考异曰：太祖纪年录：「邢人出战，又败之。孟方立求救于镇州王F，出兵三万赴援，我军乃退。」旧F传：「是时天子蒙尘，九有羹沸。河东李克用虎视山东，方谋吞据，F以重赂结纳，以修和好。晋军讨孟方立于邢州，F常奉以刍粮。」据此，则F助克用攻邢州也。未知孰是。今皆不取。〕


     十一月，丙戌，钱H克越州，刘汉宏奔台州。〔考异曰：实录，汉宏被杀在董昌除浙东前。据范垧吴越备史，汉宏败走至十二月死皆有日，今从之。〕


     义成节度使安师儒委政于两厢都虞候夏侯晏p杜标，二人骄恣，军中忿之；小校张骁潜出，聚众二千攻州城，师儒斩晏p标首谕之，军中稍息。天平节度使朱u谋取滑州，遣濮州刺史朱裕将兵诱张骁，杀之。朱全忠先遣其将朱珍p李唐宾袭滑州，入境，遇大雪，珍等一夕驰至壁下，百梯并升，遂克之，虏师儒以归。〔考异曰：实录：「告于行在，命全忠兼领义成节度使。」按大顺元年始以全忠兼宣义节度使，全忠犹辞，以授胡真，此际未也。实录误。〕全忠以牙将江陵胡真知义成留后。〔义成自此属朱全忠。〕


     田令孜至成都请寻医，许之。〔解西川监军使。〕


     十二月，戊寅，诸军拔凤州，以满存为凤州防御使。


     杨复恭传檄关中，称「得朱玫首者，以静难节度使赏之。」〔以朱玫职任授之也。难，乃旦翻。〕王行瑜战数败，〔屡为李铤p满存等所破。数，所角翻。〕恐获罪于玫，与其下谋曰：「今无功，归亦死；曷若与汝曹斩玫首，〔【章：十二行本「首」下有「定京城」三字；乙十一行本同；退斋校同；张校同，云无注本亦无。】〕迎大驾，取宁节钺乎t」众从之。甲寅，行瑜自凤州擅引兵归京师，〔此诸军所以于戊寅得取凤州。〕玫方视事，闻之，怒，召行瑜，责之曰：「汝擅归，欲反邪t」行瑜曰：「吾不反，欲诛反者朱玫耳！」遂擒斩之，并杀其党数百人。诸军大乱，焚掠京城，士民无衣冻死者蔽地。裴澈p郑昌图帅百官二百余人奉襄王奔河中，〔帅，读曰率。〕王重荣诈为迎奉，执荆杀之，〔襄王咀约喙至窃号，涉八月而败。〕囚澈p昌图；百官死者殆半。


     台州刺史杜雄诱刘汉宏，执送董昌，斩之。〔广明元年，刘汉宏得浙东，至是而亡。考异曰：十国纪年：「十二月，丙午，杜雄执汉宏。」按十二月丙子朔，无丙午。纪年误。〕昌徙镇越州，自称知浙东军府事以钱H知杭州事。〔为钱H以杭州跨有二浙张本。〕


     王重荣函襄王臼字列性冢刑部请御兴元城南楼献馘，百官毕贺。太常博士殷盈孙议，以为：「疚贼臣所逼，正以不能死节为罪耳。礼，公族罪在大辟，君为之素服不举。〔记文王世子：公族其有死罪者，有司谳于公曰：「某之罪在大辟。」公三宥之，有司不对，走出，致刑于甸人。公又使人追之曰：「虽然，必赦之。」对曰：「无及也。」反命于公。公素服不举，为之变，如其伦之丧，无服，亲哭之。为，于伪翻。〕今疽丫椭铮宜废为庶人，令所在葬其首。其献馘称贺之礼，请俟朱玫首至而行之。」从之。盈孙，侑之孙也。〔殷侑见二百四十二卷文宗大和二年。〕





     河阳大将刘经，畏李罕之难制，自引兵镇洛阳，袭罕之于渑池，为罕之所败；〔败，补迈翻；下同。〕经弃洛阳走，罕之追杀殆尽。罕之军于巩，〔巩，汉古县，唐属河南府。九域志：在府东一百一十里。〕将渡河，经遣张全义将兵拒之。时诸葛仲方幼弱，政在刘经，诸将多不附，全义遂与罕之合兵攻河阳，为经所败，罕之p全义走保怀州。


     初，忠武决胜指挥使孙儒与龙骧指挥使朗山刘建锋戍蔡州，拒黄巢，扶沟马殷隶军中，以材勇闻。〔扶沟，汉县，中废，隋复置，唐属许州。陈留风俗传：小扶亭有洧水之沟，因以名县。九域志：县在汴州南一百九十里。马殷始此。〕及秦宗权叛，儒等皆属焉。宗权遣儒〔【章：十二行本「儒」下有「将兵」二字；乙十一行本同。】〕攻陷郑州，刺史李[奔大梁。〔[，孚袁翻。〕儒进陷河阳，留后诸葛仲方奔大梁。〔广明元年，诸葛爽得河阳，及子而败。〕儒自称节度使，张全义据怀州，李罕之据泽州以拒之。


     初，长安人张佶为宜州幕僚，恶观察使秦彦之为人，弃官去；过蔡州，宗权留以为行军司马。佶谓刘建锋曰：「秦公刚鸷而猜忌，亡无日矣，吾属何以自免！」建锋方自危，遂与佶善。〔佶，其吉翻。恶，乌路翻。为刘建锋p张佶协力取湖南张本。〕


     寿州刺史张翱〔考异曰：妖乱志作「张敖」，吴录作「张E」。今从十国纪年。〕遣其将魏虔将万人寇庐州，庐州刺史杨行愍遣其将田fp李神福p张训拒之，败虔于褚城。〔败，补迈翻。〕滁州刺史许拖舒州，刺史陶雅奔庐州。〔中和四年，行愍使雅取舒州。〕高骈命行愍更名行密。〔更，工衡翻。〕


     是岁，天平牙将朱瑾逐泰宁节度使齐克让，〔考异曰：薛居正五代史云虏克让。今从旧传。〕自称留后。瑾将袭兖州，求婚于克让，乃自郓盛饰车服，私藏兵甲以赴之。亲迎之夕，甲士窃发，逐克让而代之。〔迎，鱼敬翻。〕朝廷因以瑾为泰宁节度使。


     安陆贼帅周通攻鄂州，路审中亡去；〔中和四年，路审中据鄂州。帅，所类翻；下同。〕岳州刺史杜洪乘虚入鄂，自称武昌留后，朝廷因以授之。湘阴贼帅邓进思复乘虚陷岳州。〔湘阴，汉罗县地，宋分置湘阴县，唐武德八年，省罗县入焉，属岳州。九域志：在州西南二百七十里。复，扶又翻。〕


     秦宗言围荆南二年，〔去年九月围荆南。〕张z婴城自守，城中米斗直钱四十缗，食甲鼓皆尽，击门扉以警夜，死者相枕。〔枕，职任翻。〕宗言竟不能克而去。


     三年〔（丁未，八八七）〕


     春，正月，以州都将王行瑜为静难军节度使，〔以朱玫之官赏之。难，乃旦翻。〕扈跸都头李茂贞领武定节度使，〔据旧纪以洋州为武定节镇。〕扈跸都头杨守宗为金商节度使，右卫大将军顾彦朗为东川节度使，金商节度使杨守亮为山南西道节度使。彦朗，丰县人也。


     辛巳，以董昌为浙东观察使，钱H为杭州刺史。


     秦宗权自以兵力十倍于朱全忠，而数为所败，耻之，〔数，所角翻。败，补迈翻。〕欲悉力以攻汴州。全忠患兵少，二月，以诸军都指挥使朱珍为淄州刺史，募兵于东道，〔淄州本平卢巡属，全忠欲募兵于东方，辄以刺史授珍。〕期以初夏而还。〔薛居正五代史曰：使朱珍募兵于东道，惧蔡人暴其麦，期以夏首回归。〕


     戊辰，削夺三川都监田令孜官爵，长流端州。然令孜依陈敬u，竟不行。〔考异曰：实录载敕曰：「令孜虽已削夺在身官爵，宜剥服色，配端州长流百姓。」新传曰：「削官爵，流儋州，然犹依敬u不行。」张A耆旧传曰：「大驾广明二年春孟到蜀，叟尝接识北司，诸官子弟有光启门承旨，似先大夫，为叟言：去年黄巢凌犯，圣上苍忙就路，诸王多是徒行。寿王至斜谷，行不得，聩一足，跣一足，偃卧石上。田军容在后收拾，躯寿王。寿王起告军容：『行不得，与个马骑。』军容云：『山谷间何处得马！』以鞭一x之令行，虽回首无言，衷心深衔此恨。尔后经今八年，僖宗皇帝在宝鸡行宫寝疾月余，弥留，臣下皆知不起于疾，内外属望在于寿王。寿王仁孝大度，弘宽有断，众所归心。军容闻，大恐，就御寝问：『识臣否t』帝目瞪不语。军容大惊，寻时矫制除西川监军使，仍驰驿赴任，遂将拱宸p奉銮两都自卫，星夜倍程。军容才到西川，僖宗已崩，国朝果册寿王登极皇帝位，于是积年怨恨，今日逞其志矣。」新令孜传取之。据实录：令孜光启二年为西川监事，此月流端州，在昭宗即位前，自为杨复恭所摈耳。十国纪年曰：「三月，僖宗东还，诏流令孜儋州，敬u端州，皆拒朝命。」此据张A耆旧传致误耳。今从实录。〕


     代北节度使李国昌薨。〔考异曰：薛居正五代史武皇纪：「国昌，中和三年薨。」唐末见闻录：「中和三年，十月，老司徒薨。」旧书：「中和三年，十月，国昌卒。」后唐献祖纪年录：「光启中，薨于位。」新沙陀传：「光启三年，国昌卒。」太祖纪年录光启三年正月云：「是岁献祖文皇帝之丧，太祖哀毁行服，不获专征。」实录置此年二月。今从之。〕


     三月，癸未，诏伪宰相萧遘p郑昌图p裴澈，于所在集众斩之，皆死于岐山。〔岐山，在凤翔东四十里。按旧书帝纪：河中械送伪宰相裴澈p郑昌图，命斩之于岐山县，太子少师致仕萧遘赐死于永乐县。与此不同。〕时朝士受竟僬呱踔冢法司皆处以极法；〔法司，谓刑部。处，昌吕翻。〕杜让能力争之，免者什七八。


     壬辰，车驾至凤翔，节度使李昌符，恐车驾还京虽不治前过，〔前过，谓与朱玫迫乘舆也。治，直之翻。〕恩赏必疏，乃以宫室未完，固请驻跸府舍，从之。


     太傅兼侍中郑从谠罢为太子太保。


     镇海节度使周宝募亲军千人，号后楼兵，禀给倍于镇海军；镇海军皆怨，而后楼兵浸骄不可制。宝溺于声色，不亲政事，筑罗城二十余里，建东第，人苦其役。宝与僚属宴后楼，有言镇海军怨望者，宝曰：「乱则杀之！」度支催勘使薛朗以其言告所善镇海军将刘浩，戒之使戢士卒，浩曰：「惟反可以免死耳！」是夕，宝醉，方寝，浩帅其党作乱，〔帅，读曰率；下同。〕攻府舍而焚之。宝惊起，徒跣叩芙蓉门呼后楼兵，后楼兵亦反矣。宝帅家人步走出青阳门，遂奔常州，〔考异曰：实录宝被逐在四月，恐四月奏到耳。吴越备史三月壬辰。新纪癸巳，今从之。〕依刺史丁从实。浩杀诸僚佐，癸巳，迎薛朗入府，推为留后。〔为钱H铢薛朗张本。〕宝先兼租庸副使，城中货财山积，是日，尽于乱兵之手。


     高骈闻宝败，列牙受贺，遣使馈以齑粉。〔骈与宝为仇，故幸其败。为仇事见二百五十四卷中和元年。齑，子西翻。细切为齑，碎槲粉。〕宝怒，掷之地曰：「汝有吕用之在，他日未可知也！」扬州连岁饥，城中馁死者日数千人，坊市为之寥落，灾异数见，骈悉以为周宝当之。〔史言高骈阽于死亡而不悟。为，于伪翻。数，所角翻。见，贤遍翻。〕


     山南西道节度使杨守亮忌利州刺史王建骁勇，屡召之；建惧，不往。〔利州，山南西道巡属也，建惧为守亮所杀，故不敢往。〕前龙州司仓周庠〔路振九国志，作「周博雅」。〕说建曰：「唐祚将终，藩镇互相吞噬，皆无雄才远略，不能戡济多难。〔说，式芮翻；下同。难，乃旦翻。〕公勇而有谋，得士卒心，立大功者非公而谁！然葭萌四战之地，〔利州，古葭萌之地，世传古蜀王封其弟葭萌于此，因以名邑。〕难以久安。阆州地僻人富，杨茂实，陈p田之腹心，不修职贡，若表其罪，兴兵讨之，可不〔【章：十二行本「不」作「一」；乙十一行本同；孔本同；张校同。】〕战而擒也。」建从之，召募溪洞酋豪，有众八千，沿嘉陵江而下，袭阆州，〔西汉水出秦州嘉陵谷，亦谓之嘉陵水，东南过葭萌，又东南过阆中。阆州，东川巡属。酋，慈由翻。〕逐其刺史杨茂实而据之，自称防御使，招纳亡命，军势益盛，守亮不能制。


     部将张虔裕说建曰：「公乘天子微弱，专据方州，若唐室复兴，公无种矣。〔种，章勇翻。〕官遣使奉表天子，杖大义以行师，蔑不济矣。」部将綦毋谏复说建养士爱民以观天下之变。〔綦毋，姓也。毋，音无。〕建〔【章：十二行本「建」下有「皆」字；乙十一行本同；孔本同。】〕从之。庠p虔裕p谏，皆许州人也。〔汝p颍多奇士，自古然也。史言英雄角逐，天必生人才以羽翼之。〕


     初，建与东川节度使顾彦朗俱在神策军，同讨贼；建既据阆州，彦朗畏其侵暴，数遣使问遗，〔数，所角翻。遗，唯季翻。〕馈以军食，建由是不犯东川。〔豺狼不噬，要非仁也，力未及耳。观后顾彦晖之事可见已。〕


     初，周宝闻淮南六合镇遏使徐约兵精，诱之使击苏州。〔为下卷徐约张雄始事。〕






