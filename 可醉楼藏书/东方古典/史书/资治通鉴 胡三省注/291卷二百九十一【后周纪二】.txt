卷第二百九十一【后周纪二】起玄默困敦（壬子）九月，尽阏逢摄提格（甲寅）四月，凡一年有奇。

     太祖圣神恭肃文武孝皇帝中

     广顺二年〔（壬子、九五二）〕

     九月，甲寅朔，吴越丞相裴坚卒。以台州刺史吴延福同参相府事。

     庚午，敕北边吏民毋得入契丹境俘掠。

     契丹将高谟翰以苇桒渡胡卢河入寇，〔胡卢河，在深、冀之间，横亘数百里。丁度曰：胡卢河，即衡漳之别名。〕至冀州，成德节度使何福进遣龙捷都指挥使刘诚诲等屯贝州以拒之。〔九域志：贝州，北至冀州一百二十里。〕契丹闻之，遽引兵北渡；所掠冀州丁壮数百人，望见官军，争鼓噪，欲攻契丹，官军不敢应，契丹尽杀之。

     蜀山南西道节度使李廷珪奏周人聚兵关中，请益兵为备。蜀奉銮肃卫都虞候赵进将兵以备北汉，乃引还。〔还，从宣翻，又如字。〕

     唐武安节度使边镐，昏懦无断，〔断，丁乱翻。〕在湖南，政出多门，不合众心。吉水人欧阳广上书，〔吉水，古吉阳县地，久废，唐置吉水县，属吉州。九域志：在州东北四十里。宋白曰：隋开皇十人废吉阳县入庐陵县。大业分庐陵县水东十一乡为吉水县。〕言：「镐非将帅才，必丧湖南，〔将，即亮翻。帅，所类翻。丧，息浪翻。〕宜别择良帅，益兵以救其败。」不报。

     唐主使镐经略朗州，有自朗州来者，多言刘言忠金，镐田是不为备。唐主召刘言入朝，〔朝，宜遥翻。〕言不行，谓王逵曰：「唐；必伐我，柰何﹖」逵曰：「武陵负江湖之险，〔朗州，武陵郡。〕带甲数万，安能拱手受制于人！边镐抚御无方，士民不附，可一战擒也。」言犹豫未决，周行逢曰：「机事贵速，缓则彼为之备，不可图也。言乃以逵、行逢及牙将何敬真、张仿、蒲公益、朱全琇、〔琇，音秀。〕宇文琼、彭万和、潘叔嗣、张文表十人皆为指挥使，部分发兵。〔分，扶问翻。〕叔嗣、文表，皆朗州人也。行逢能谋，文表善战，叔嗣果敢，三人多相须成功，情款甚呢。〔呢，尼质翻。〕

     诸将欲召溆州酋长苻彦通为援，溆，音叙。苻，读曰蒲。酋，慈由翻。长，知两翻。苻彦通自谓苻秦苗裔。〕行逢曰：「蛮贪而无义，前年从马肴萼入潭州，焚掠无遗。〔事见二百八十九卷汉隐帝干佑三年。〕吾兵以义举，往无不克，乌用此物，使暴殄百姓哉！」乃上。然亦畏彦通为后患，以蛮酋土团都指挥使刘桊为群蛮所惮，〔桊，他牢翻。〕补西境镇遏使以备之。

     冬，十月，逵等将兵分道趣长沙，〔趣，七喻翻。〕以孙朗、曹进为先锋使，〔孙朗、曹进奔朗州，见上卷是年正月。〕边镐遣指挥使郭再诚等将兵屯益阳以拒之。戊子，逵等克沅江，〔沅，音元。沅江，汉益阳县地，隋改为安乐，又改为沅江，干宁&#65533;之&#65533;为桥江，楚复为沅江，属朗州。九域志：在岳州西南一百二十六里。〕执都监刘承遇，裨将李师德帅众五百降之。〔帅，读曰率。降，户江翻。〕壬辰，逵等合军士举小舟自蔽，直造益阳，〔造，七到翻。〕四面斧寨而入，遂克之，杀戍兵二千人。边镐告急于唐。甲午，逵等克桥口及湘阴，〔九域志：潭州长沙县有桥口镇。〕乙未，至潭州，边镐婴城自守；救兵未至，城中兵少，丙申夜，镐弃城走，吏民俱溃。醴陵门桥折，醴陵门，潭州城东门。折，而设翻。〕死者万余人，道州刺史廖偃为乱兵所杀。丁酉旦，王逵入城，自称武平度副使、权知军府事，〔「武平」当作「武安」。军府，谓潭州军府也。〕以何敬真为行军司马。遣敬真等追镐，不及，斩首五百级。蒲公益攻岳州，〔风俗通：汉有詹事蒲昌。又晋书载记：氐酋蒲洪之先，其家池中蒲生，长五丈，如竹形，时咸谓之「蒲家」，因以为氏，其后改姓苻。则蒲之所自出有二焉。〕唐岳州刺史宋德权走，刘言以公益权知岳州。唐将守湖南诸州者，闻长沙陷，相继遁去。刘言尽复马氏岭北故地，惟郴、连入于南汉。〔郴，尹林翻。〕

     契丹瀛、莫、幽州大水，流民入塞散居河北者数十万口，契丹州县亦不之禁。诏所在赈给存处之，〔赈，津忍翻。处，昌吕翻。〕中国民先为所掠，得归者什五六。

     丁未，榖以病臂久未愈，〔李榖病臂如上卷是年六月。「榖」上须有「李」字，文乃明。〔【章：十二行本正有「李」字；孔本同；熊校云宋本无「李」字，不知所据何宋本。】〕三表辞位，帝遣中使谕指曰：「卿所掌至重，〔谓李榖掌三司金榖也。〕朕难其人，苟事功克集，何必朝礼！〔朝，直遥翻。〕朕今于便殿待卿，可暂入相见。」榖未能执笔，诏以三司务繁，令刻名印用之。

     辛亥，敕：「民有诉讼，必先历县州及观察使处决，不直，〔处，昌吕翻。〕乃听讼于〔【章：十二行本「讼」作「诣」，无「于」字；乙十一行本同；孔本同；张校同。】〕台省，或自不能书牒，情人书者，必书所倩姓名、居处。若无可倩，听执素纸。所诉必须己事，毋得挟私客诉。」〔倩，七政翻，假倩也。事不干己，妄兴词诉，谓之客诉。〕

     庆州刺史郭彦钦性贪，野鸡族多羊马，〔五代会要：党项野鸡族，居庆州北。〕彦钦故扰之以求赂，野鸡族遂反，剽掠纲商；〔剽，匹妙翻。纲商，往沿边贩易者。薛史：庆州北十五里寡妇山，有蕃部曰野鸡族。刺史郭彦钦擅加籴盐钱，民夷流怨。蕃族犷悍，好为不法，彦钦乃奏野鸡族掠夺矕商。〕帝命宁、环二州合兵讨之。〔唐于古鸣沙之地置威州，周改曰环州。九域志：宁州北至庆戋一百二十里；环州南至庆州一百八十里。〕

     刘言遣使来告，称：「湖南世事朝廷，不幸为邻寇所陷，〔邻寇，谓台也。〕臣虽不奉诏，辄纠合义兵，削平旧国。」〔言削平湖南旧楚之地。〕

     唐主削边镐官爵，流饶州。初，镐以都虞候从查文徽候查文徽克建州，〔事见二百八十五卷晋齐王开运一年，唐主之保大三年也。〕凡所俘获皆全之，建人谓之「边佛子」；及克潭州，市不易肆，〔事见上卷元年，唐之保大九年也。〕潭人谓之「边菩萨」；〔菩，薄乎翻。萨，桑葛翻。释典：菩，普也；萨，济也；言能普济众生也。〕既而为节度使，政无纲纪，惟日设斋供，〔供，居用翻。〕盛修佛事，潭人失望，谓之「边和尚」矣。

     左仆射同平章事冯延己、右仆射同平章事孙晟上表请罪；皆释之。晟陈请不已，乃与延己皆罢守本官。

     唐主以比年出师无功，〔比，毗至翻。〕乃议休兵息民。或曰：「愿陛下数十年不用兵，可小康矣！」唐主曰：「将终身不用，何数十年之有！」〔人非金石，台主自谓真能享无疆之寿乎！然欲终身不用兵，而周兵已至淮上矣。〕唐主思欧阳广之言，拜本县令。〔以欧阳广言边镐必败，其言验也。〕

     十一月，辛未，徙保义节度使折从阮为静难度使，〔折从阮自陕州徙邠州。难，乃旦翻；下同。〕讨野鸡族。

     癸酉，敕：「约每岁民间所输牛皮，三分减二；计田十顷，税取一皮，余听民自用及卖，买，惟禁卖于敌国。」先是，兵兴以来，〔先，悉荐翻。〕禁民私卖买牛皮，悉令输官受直唐明宗之世，有司止偿以盐；晋天福中，并盐不给。汉法，犯私牛皮一寸抵死，然民间日用实不可无。帝素知其弊，至是，李榖建议，均于田亩，公私便之。

     十二月，丙戌，河决郑、滑，遣使行视修塞。〔行，下孟翻。塞，悉则翻。〕

     甲午，前静难节度使侯章献买宴绢千匹，银五百两；帝不受，曰：「诸候入觐天子，宜有宴犒，岂待买邪！〔五代之时不特方镇入朝买宴，唐明宗天成二年三月，幸会节园，群臣买宴，则在朝之臣亦买宴矣。犒，苦到翻。〕自今如此比者，皆不受。」

     王逵将兵及洞蛮五万攻郴州，〔郴，丑林翻。〕南汉将潘崇彻救之，遇于蚝石。〔蚝石，在郴州义章县。蚝，音豪。〕崇彻登高望湖南兵，曰：「疲而不整，可破也。」纵击，大破之，伏尸八十里。

     翰林学士徐台符请诛诬告李崧者葛延遇及李澄，〔诬李崧事见二百八十八卷汉干佑元年。徐台符素与李崧善，故为请诛诬告者。〕冯道以为屡更赦，不许。〔更，工衡翻。〕王峻嘉台符之义，白于帝，癸卯，收延遇、澄，诛之。

     刘言表称潭州残破，乞移使府治朗州，使，疏吏翻。〕且请贡献、卖茶，悉如马氏故事；许之。

     唐江西观察使楚王马希萼入朝，唐主留之，后数年，卒于金陵，谥曰恭孝。

     初，麟州土豪杨信自为刺史，受命于周。信卒，子重训嗣，〔考异曰：「崇训」或作「崇勋」。世宗实录作「崇训」，后盖避梁王宗训改名也。按考异则「重训」当作「崇训」。〕以州降北汉；至是，为群羌所围，复归款，〔复，扶又翻。〕求救于夏、府二州。〔夏州，李彝殷；府州，折德扆。九域志：麟州，西北至夏州一百二十里，东北至府州一百二十里。

     三年〔（癸丑、九五三）〕

     春，正月，丙辰，以武平留后刘言为武平节度使，制置武安．静江等军事、同平章事；以王逵为武安节度仗，何敬真为静江节度使，周行逢为武安行军司马。〔王逵既得潭州，则杀何敬真；既杀何敬真，则攻刘言而并朗州。

     诏折从阮：「野鸡族能改过者，拜官赐金帛，不则进兵讨之。」壬戌，从阮奏：「酋长李万全等受诏立誓外，〔酋，慈秋翻。长，知两翻。〕自余犹不服，方讨之。」

     前世屯田皆在边地，使戍兵佃之。〔佃，亭年翻。〕唐末，中原宿兵，所在皆置营田以耕旷土；其后又募高赀户使干课佃之，〔输，舂遇翻；下岁输同。〕户部别置官司总领，不隶州县，或丁多无役，或容庇奸盗，州县不能诘。〔诘，去吉翻。〕梁太祖击淮南，掠得牛以千万计，〔朱金忠大掠淮南见二百六十五卷唐昭宗天佑元年。〕给东南诸州农民，仗岁输租。自是历数十年，牛死而租不除，民甚苦之。帝素知其弊，会合门使、知青州张凝上便宜，请罢营田务，李榖亦以为言，乙丑，敕：「悉罢户部营田务，以其民隶戋县；其田、庐、牛、农器，并赐见佃者为永业，〔见，贤遍翻。〕悉除租牛课。」是岁，户部增三万余户。民既得为永业，始敢葺屋植木，获地利数倍。或言：「营田有肥饶者，不若鬻之，可得钱数十万缗以资国。」帝曰：「利在于民，犹在国也，朕用此钱何为！」

     莱州刺史叶仁鲁，帝之故吏也，〔按叶仁鲁，汉高祖之亲将也，天福十二年，尝破契丹于承天军；今曰帝之故吏，必尝事帝于枢密院，或讨汀中、镇邺都时也。〕坐赃绢万五千匹，钱千缗，庚午，赐死；帝遣大使赐以酒食曰：「汝自抵国法，吾无如之何！当存恤汝母。」仁鲁感泣。

     帝以河决为忧，王峻自请往行视，许之。〔行，下孟翻。〕镇宁节度使荣屡求入朝，峻忌其英烈，每沮止之。〔沮，在吕翻。〕闰月，荣复求入朝，〔复，夫又翻。〕会峻在河上，帝乃许之。

     契丹寇定州，围义丰军，〔时置义丰军于定州义丰县。〕定和都指挥仗杨弘裕夜击其营，大获，契丹遁去。又寇镇州，本道兵击走之。

     丙申，镇宁节度仗荣入朝。故李守贞骑士马全又从荣入朝，帝召见，补殿前指挥使，谓左右曰：「全又忠于所事，昔在河中，屡挫吾军，〔谓汉干佑间，帝讨李成贞时也。〕汝辈宜效之。」王峻闻荣入朝，遽自河上归，戊戌，至大梁。

     彰武节度使高允权卒，其子牙内指挥仗绍基谋袭父位，诈称允权疾病，表己知军府事。观察判官李彬切谏，绍基怒，斩之，辛巳，以彬谋反闻。

     王峻固求领藩镇，帝不得已，以〔【章：十二行本「以」上有「壬寅」二字；乙十一行本同；孔本同；张校同；退斋校同。】〕峻兼平卢节度使。

     高绍基屡奏杂虏犯边，冀得承袭，帝遣六宅使张仁谦诣延州巡检，〔职官分纪曰：台置十宅、六宅使，以诸王所属为召，或总云十六宅，后曰六宅。〕绍基不能匿，始发父丧。

     戊申，折从阮奏降野鸡二十一族。

     唐草泽邵棠上言：〔布衣未有朝命者，谓之草泽。上，时掌翻。〕「近游淮上，闻周主恭俭，增修德政。吾兵新破于潭、朗，〔谓边镐潭州之败也。〕恐其有南征之志，宜为之备。」〔智识之士，何国无之！顾用与不用耳。〕

     初，王逵既得潭州，〔事见上卷十月。〕以指挥使何敬真为静江节度使，朱全琇为安节度副使，张文表为武平度副使，周行逄为武安行军司马。敬真、全琇各置牙兵，与逵分厅视事，吏民莫知所从。每宴集，诸将使酒，纷拏如市，无复上下之分，拏，奴加翻。分，扶问翻。〕唯行逄、文表事逵尽礼，逵亲爱之。敬真与逵不协，辞归朗州，又不能事刘言，与全琇谋作乱。言素忌逵之强，疑逵使敬真伺己，将讨之，逵闻之，甚惧。〔伺，相吏翻。〕行逢曰：「刘言素不与吾辈同心，何敬真、朱全琇耻在公下，公宜早图之。」逵喜曰：「与公共除凶党，同治潭、朗，〔周行逢之据有潭、朗，自此造端矣。治，宜之翻。〕夫复何忧！」〔夫，音扶。复扶又翻。〕会南汉寇全、道、永州，行逢请：「身至朗州说言，〔说，式芮翻。〕遣敬真、全琇南讨，〔南讨者，拒南汉之兵。〕俟至长沙，以计取之，如掌中物耳。」逵从之。行逢至朗州，言以敬真为南面行营招讨使，全琇为先锋使，将牙兵百余人会潭州兵以御南汉。二人至长沙，逵出郊迎，相见甚欢，宴饮连日，多以美妓饵之，〔妓，渠绮翻。〕敬真因淹留不进。朗州指挥使李仲迁部兵三千人久戍潭州，敬真使之先发，趣岭北，〔全、道、永三州皆在大庾岭之北。趣，七喻翻。〕都头符会等因士卒思归，劫仲迁擅还朗州。逵乘敬真醉，使人诈为言使者，责敬真以南寇深侵，不亟捍御而专务荒宴，太师命械公归西府，」〔太师，谓刘言。朗府在潭州之西，故谓之西府。〕因子系狱。全琇逃去，遣兵追捕之。二月，辛亥朔，斩敬真以徇。未几，〔几，居岂翻。〕获全琇及其党十余人，皆斩之。

     癸丑，镇宁节度使荣归澶州。〔澶，时连翻。〕

     初，契丹主德光北还，〔见二百八十六卷天福十二年。〕以晋传国宝自随，至是，更以玉作二宝。〔传国宝及受命宝也。五代会要曰：时制宝两座，用白玉，方六寸，螭虎纽，冯道书宝文，其一以「皇帝承天受命之宝」为文，其一以「皇帝神宝」为文。宋白曰：时内司制二宝，诏太常具制度以闻。有司言：唐六典：符宝郎掌天子八玺同。传国玺，秦皇以蓝田玉刻之，李斯篆，方四寸，面文曰「受命于天，既寿永昌」。纽盘五龙。二宝历代相传，以为神器。别有六宝：一曰皇帝行玺，二曰皇帝之玺，三日皇帝信玺，四曰天子行玺，五日天子之玺，六曰天子信玺。此六玺，因文名，并白，玉螭虎纽，历代传受，或亡失则补之。北朝铸之以金。贞观十六年，别制玄玺一座，文曰「皇天景命，有德者昌」。白玉，螭虎纽。同光中制宝一座，文曰：「皇帝受命之宝」。天福四年制宝一座，文曰「皇帝神宝」。其同光、天福二宝，内司制造，不见纽、篆、分寸制度。敕今制国宝两座，其一直以「皇帝承天受命之宝」为文，其一以「皇帝神宝」为文，命中书令冯道书宝。议者曰：国以玉玺为传授神器，邃古无闻。运斗枢曰：舜、禹天子，黄龙负玺。世本曰：鲁昭公始作玺。秦兼六国，称皇帝，礼取蓝田之玉，玉工孙寿刻之，方四寸，李斯为大篆书之，形制如龙鱼凤鸟之状，希世之至宝也。秦亡，子婴以玺降汉，汉世世传宝之。王莽之篡，求玺于元后，后投之于阶，一角微缺。莽诛，归之更始。更始败，归之盆子。及熊耳之败，盆子以玺降光武。汉末，黄巾乱，投玺于井。孙坚入洛，见井有五色气，取得之，以归袁术。术败，荆州刺史徐璆得之，诣许，以进献帝。魏受汉末，黄巾乱，投玺于井。孙坚入洛，见共有五色气，取得之，以归袁术。术败，荆州刺史徐璆得之，诣许，以进献帝。魏受汉，得之以传于晋。洛阳之陷，刘聪得之。刘曜为石勒所禽，玺归于邺。石氏之乱，冉闵得之。闵败，晋将戴施入邺得之，送江东，传之宋、齐、梁。台城之破，侯景得之。景败，其将侯子鉴以玺走，为追兵所迫，投于栖霞寺井中，僧永杼得而匿之。陈永定二年，永弟子普智以玺上陈文帝。隋平陈，始得秦真传国玺。炀帝江都之祸，宇文化及得之。化及败，玺归宝建德。建德败，其妻曹氏以玺献于唐。唐禅，杨涉送宝于大梁。庄宗灭梁得之。同光末，内难作，宝为火灼，文字讹缺，明宗得之。清泰败，以宝随身，自焚而死，宝遂亡失。其神宝者，方六，寸厚一寸七分，高四寸六分，蟠龙隐起，文与秦玺同，但玉色不及，形制高大耳，不知何代制造。东晋孝武十九年，雍州刺史郗恢得之。慕容永送于金陵，传之宋、齐、梁，台城久破，侯景得之。景败，侍中赵思齐携走江北，献之齐文宣帝。宇文灭齐得之。宇文亡，入隋。隋文帝改号传国玺，又改为受命玺，及平陈，始得秦真传国玺。仍以秦玺后出，得于亡陈，以北朝所传神玺为第一，秦玺次之。隋亡，窦建德妻与神玺俱献长安。唐末，不知所在。其说颇有源委，因载于此。更，工衡翻。

     王逵遣使以斩何敬真告刘言，言不得已，庚申，斩符会等数人。〔以符会等擅归召变也。

     枢密使、平卢节度使、同平章事王峻，晚节益狂躁，奏请以端明殿学士颜衎、〔衎，苦旱翻，又苦旦翻。〕枢密直学士陈观代范质、李榖为相，帝曰：「进退宰辅，不可仓猝，俟朕更思之。」峻力论列，语浸不逊；日向，帝尚未食，峻争之不已，曰：「今方寒食，俟假开，如卿所奏。」峻乃退。」〔旧制，寒食节休假前后共五日。假，居讶翻。〕

     癸亥，帝亟召宰相、枢密使入，幽峻于别所。帝见冯道等，泣曰：「王峻陵朕太甚，欲尽逐大臣，翦朕羽翼。朕惟一子，专务间阻，暂令诣阙，已怀怨望。〔间，古苋翻。令诣阙，谓听皇子荣自澶州入朝也。〕岂有身典枢机，复兼宰相，又求重镇！〔复，扶又翻。峻求领藩镇见上月。〕观其志趣，殊未盈厌。〔厌，于艳翻，大于盐翻。〕无君如此，谁则堪之！」甲子，贬峻商州司马，制辞略曰：「肉视群后，孩抚朕躬。」〔言视朝臣如机上肉，抚天子如婴孩。〕帝虑邺都留守王殷不自安，〔王峻、王殷佐合有功一体之人，峻得罪，故虑殷猜惧。〕命殷子尚食使承诲诣殷，〔尚食使，唐尚食奉御之职。〕谕以峻得罪之状。峻至商州，得腹疾，帝犹愍之，命其妻往视之，未几而卒。〔几，居岂翻。〕

     帝命折从阮分兵屯延州，〔折从阮时为静难帅，帅兵讨野鸡族而还师。〕高绍基始惧，屡有贡献。又命供奉官张怀贞将禁兵两指挥屯鄜、延，绍基乃悉以军府事授副使张匡图。甲戌，以客省使向训权知延州。

     三月，甲申，以镇宁节度使荣为开封尹、晋王。〔王峻既贬，始召荣。〕丙戌，以枢密副使郑仁诲为镇宁节度使。

     初，杀牛族与野鸡族有隙，闻官军讨野鸡，馈饷迎奉，官军利其财畜而掠之；杀失族反，与野鸡合，败宁州刺大张建武于包山。〔败，补迈翻。〕帝以郭彦钦扰群胡，致其作乱，〔事见上年十月。〕黜废于家。

     初，解州刺史浚仪郭元昭与榷盐使李温玉有隙，〔汉隐帝分河中之解、安邑、闻喜为解州。解，户买翻。榷，古岳翻。〕温玉伲魏仁浦为枢密主事，〔晋有尚书都令史八人，秩二百石，与左、右丞总知都台事；梁五人，谓之五都令史。隋开皇初，改都令史为都事，置八人。后魏于尚书诸司置主事令史，隋于诸省又各置主事令史；炀帝并去令史之名，更曰主事；刀杂用士人，至台并用流外，至五代枢密院亦置主事。〕元昭疑仁浦庇之；会李守贞反，温玉有子在河中，元昭收系温玉，奏言其叛，事连仁浦。帝时为枢密使，知其诬，释不问。至是，仁浦为枢密承旨，元昭代归，甚惧，过洛阳，以告仁浦弟仁涤，仁涤曰：「吾兄平生不与人为怨，况肯以私害公乎！」既至，丁亥，仁浦白帝，以元昭为庆州刺史。

     己丑，以棣州团练使太原王仁镐为宣徽北院使兼枢密副使。

     唐主复以左仆射冯延己同平章事。〔去年十月，唐失潭州，冯延己罢相。〕

     周行逢恶武平节度副使张仿，〔恶，乌路翻。〕言于王逵曰：「何敬真，仿之亲戚，临刑以后事属仿，公宜备之。」〔属，之欲翻。〕夏，四月，庚申，逵召仿饮，醉而杀之。

     丙寅，归德节度使兼侍中常思入朝，戊辰，徙平卢节度使。将行，奏曰：「臣在宋州，举丝四万余两在民间，谨以上进，请征之。」〔举丝者，以货物贷与民，至丝熟而征其丝。上，时掌翻。〕帝颔之。五月，丁亥，敕牓宋州，凡常思所举悉蠲之，思〔【章：十二行本「思」上有「已输者复归之」六字；乙士一行本同；孔本同：退斋校同。】〕亦无怍色。〔怍，疾各翻。〕

     自唐末以来，所在学校废绝，蜀毋昭裔出私财百万营学馆，〔校，户，教翻。毋，音无，姓也。齐宣王封母弟于毋乡，其后因以为氏。〕且请剧板印九经；蜀主从之。由是蜀中文学复盛。〔自汉司马相如、扬雄以来，蜀号为多士，而斯文之盛衰则系乎上之人。〕

     六月，壬子，沧州奏契丹知庐台军事范阳张藏英来降。

     初，唐明宗之世，宰相冯道、李愚请令判国子监田敏校正九经，刻板印卖，朝廷从之。丁巳，板成，献之。〔雕印九经始二百七十七卷唐明宗长兴三年，至是而成，凡涉二十八年。〕由是，虽乱世，九经传布甚广。〔史言圣人之道所以不坠者，以其有方策之传也〕。

     王逵以周行逢知潭州，自将兵袭朗州，克之，杀指挥使郑珓，〔珓，古孝翻。〕执武安节度使、同平章事刘言，幽于别馆。〔刘言为武平节度使、镇朗州，非武安也。「安当」作「平」。言以元年七月复朗州，至是而败。〕

     秋，七月，王殷三表请入朝，帝疑其不诚，遣使止之。

     唐大旱，井泉涸，淮水可涉，饥民渡淮而北者相继，濠、寿发兵御之，民与兵鬬而北来。〔观民心之向背，唐之君臣可以岌岌矣。〕帝闻之曰：「彼我之民一也，听籴米过淮。」唐人遂筑仓，多籴以供军。八月，己未，诏唐民以人畜负米者听之，以舟车运载者勿予。〔予，读曰与。〕

     王逵遣仗上表，诬「刘言谋以朗州降唐，又欲攻潭州，其众不从，废而囚之，臣已至朗州抚安军府讫。」且请复移使府治潭州。〔去年，刘言表移使府于朗州。〕甲戌，遣通事舍人翟光裔诣湖南宣抚，从其所请。〔翟，苌伯翻，又徒历翻。〕逵还长沙，以周行逢知朗州事，又遣潘叔嗣杀刘言于朗州。〔为潘叔嗣杀王逵、周行逢杀叔嗣张本。〕

     九月，已亥，武成节度使白重赞奏塞决河。〔滑州自唐以来，置义成节度；宋朝太平兴国元年，以太宗旧名，始改为武成军。于此时「武」当作「义」。塞，悉则翻。

     契丹寇乐寿，齐州戍兵右保宁都头刘汉章杀都监杜延熙，谋应契丹，不克，井其党伏诛。

     南汉主立其子继兴为卫王，璇兴为桂王，庆兴为荆王，保兴为祯王，崇兴为梅王。

     东自青、徐，南至安、复，西至丹、慈，〔丹州在龙门河之西，慈州在龙门河之东。宋朝熙宁五年废慈州，以吉乡县属隰州。九域志：吉乡县在隰州西南一百六十里。〕北至贝、镇，皆大水。

     帝自入秋得风痹疾，〔痹，必至翻，又毗至翻。〕害于食饮及步趋，术者言宜散财以禳之。帝欲祀南郊，又以自梁以来，郊祀常在洛阳，疑之。执政曰：「天子所都则可以祀百神，何必洛阳！」于是，始筑圜丘、社稷坛，作太庙于大梁。〔自梁都大梁以来，建立郊庙皆所未遑。晋天福四年，太常礼院奏唐庙制度，请以至德宫正殿隔为五室而已。今始作太庙。〕癸亥，遣冯道迎太庙社稷神主于洛阳。

     南汉大赦。

     冬，十一月，己丑，太常请准洛阳筑四郊诸坛，从之。十二月，丁未朔，神主至大梁，帝迎于西郊，祔享于太庙。

     邺都留守、天雄节度使兼侍卫亲军都指挥使、同平章事王殷恃功专横，〔恃佐命之功也。横，户孟翻。〕凡河北镇戍兵应用敕处分者，殷即以帖行之，又多掊敛民财。〔处，昌吕翻。分，扶问反，掊，蒲侯翻。〕帝闻之不悦，使人谓曰：「卿与国同体，邺都帑庾甚丰，〔帑，他朗翻。〕卿欲用则取之，何患无财！」成德节度使何福进素恶殷，〔恶，乌路翻。〕甲子，福进入朝，密以殷阴事白帝，帝由是疑之。乙丑，殷入朝，诏留殷充京城内外巡检。

     戊辰，府州防御使折德扆奏北汉将乔赟入寇，〔赟，于伦翻。〕击走之。

     王殷每出入，从者常数百人；殷请量给铠仗以备巡逻，〔从，才用翻。量，音良。逻，郎佐翻。因充京城内外巡检，遂有此请。〕帝难之。时帝体不平，将行郊祀，而殷挟震主之势在左右，众心忌之。壬申，帝力疾御滋德殿，殷入起居，遂执之。下制诬殷谋以郊祀日作乱，流登州，出城，杀之。命镇宁节度使郑仁诲诣邺都安抚；仁诲利殷家财，擅杀殷子，迁其家属于登州。

     唐祠部郎中、知制诰徐铉言贡举初设，不宜遽罢，乃复行之。〔唐罢贡举，事见上卷上年。

     先是，楚州刺史田敬洙请修白水塘溉田以实边，〔先，悉荐翻。白水塘在楚州宝应县西八十里，邓艾所筑也。〕冯延己以为便。李德明因请大辟旷土为屯田，修复所在渠塘堙废者。吏因缘侵扰，大兴力役，夺民田甚众，民愁怨无诉。徐铉以白唐主，唐主命铉按视之，，铉籍民田悉归其主。或谮铉擅作威福，唐主怒，流铉舒州。然白水塘竟不成。

     唐主又命少府监冯延鲁妄抚诸州，右拾遗徐锴表延鲁无才多罪，举措轻浅，不宜奉使。唐主怒，贬锴校书郎、分司东都。锴，铉之弟也。〔锴，口骇翻。唐以扬州为东都。史言唐主惑于二冯而罪二徐。路振九国志：铉、锴，恉徐延休之子。〕

     道州盘容洞蛮酋盘崇聚众自称盘容州都统，屡寇郴、道州。〔酋，慈秋翻。盘，姓也，即盘瓠之后。郴、道二州时皆属南汉。〕

     乙亥，帝朝享太庙，被衮冕，左右掖以登阶，〔朝，直遥翻。被，皮义翻。掖，羊益翻。〕纔及一室，酌献，俛首不能拜而退，〔俛，音免。〕命晋王荣终礼。是夕，宿南郊，疾尤剧，几不救，夜分小愈。〔剧，甚也，增也。几，居依翻。〕

     显德元年〔（甲寅、九五四）〕

     春，正月，丙子朔，帝祀圜丘，仅能瞻仰致敬而已，进爵奠币皆有司代之。大赦，改元。听蜀境通商。〔晋天福初，蜀犹与中国通；开运以后，中国多事，蜀有吞并关西之志，不复与中国通矣。〕

     戊寅，罢邺都，〔唐庄宗始以魏州为东京，后罢东京，以为邺都。〕但为天雄军。

     庚辰，加晋王荣兼侍中，判内外兵马事。时群臣希得见帝，〔见，贤遍翻。〕中外恐惧，闻晋王典兵，人心稍安。

     军士有流言郊赏薄于唐明宗时者，〔唐明宗以军士流言滥掌，养成其骄，莫肯效命，何足法也！〕帝闻之，壬午，召诸将至寝殿，让之曰：「朕自即位以来，恶衣菲食，专以赡军为念；府库蓄积，四方贡献，赡军之外，鲜有赢余，〔赡，力艳翻。鲜，息善翻。赢，余经翻。〕汝辈岂不知之！今乃纵凶徒腾口，不顾人主之勤俭，察国之贫乏，又不思己有何天而受赏，惟知怨望，于汝辈安乎！」皆惶恐谢罪，退，索不逞者戮之，流言乃息。〔骄兵于分外肴赏，苟非以法齐之，其无厌之心庸有极乎！索，山客翻。〕

     初，帝在邺都，〔汉隐帝天佑三年，帝在邺都。〕奇爱小吏曹翰之才，使之事晋王荣；荣镇澶州，以为牙将。荣入为开封尹，〔去年三月，荣为开封尹。〕未即召翰，翰自至，荣怪之。翰请间〔间，古苋翻。〕言曰：「大王国之储嗣，今主上寝疾，大王当入侍医药，柰何犹决事于外邪！」荣感悟，即日入止禁中。丙戌，帝疾笃，停诸司细务皆勿奏，有大事，则晋王荣禀进止宣行之。

     以镇宁节度使郑仁诲为枢密使、同平章事。

     戊子，以义武留后孙行友、保义留后韩通、朔方留后冯继业皆为节度使。通，太原人也。

     帝屡戒晋王曰：「昔吾西征，〔谓讨李守贞、王景崇、赵思绾时。〕见唐十八陵无不发掘者，〔唐高祖、太宗、高、中宗、睿宗、玄宗、肃宗、代宗、德宗、顺宗、宪宗、穆宗、敬宗、文宗、武宗、宣宗、懿宗、僖宗，凡十八帝，怕葬关中；陵名各见前纪。〕此无他，惟多藏金玉故也。我死，当衣以纸衣，敛以瓦棺；速营葬，勿久留宫中；圹中无用石，以甓代之；〔当衣，于既翻。敛，力赡翻。甓，蒲历翻，搏埴而陶之，今谓之笂。〕工人役徒皆和雇，勿以烦民；葬毕，募近陵民三十户，蠲其杂傜，使之守视；勿修下宫，石置守陵宫人，勿作石羊、虎、人、马，惟迄石置陵前云：『周天子平生好俭约，遗令用纸以衣、瓦棺，嗣天子不敢违也。』汝或吾违，吾不福汝。」又曰：「李洪义当与节钺，以李洪义发汉隐帝密诏也，事见二百八十九卷干佑二年。〕魏仁浦勿使离枢密院。」〔离，力智翻。〕

     庚寅，诏前登州刺史周训等塞决河。先是，河决灵河、鱼池、酸枣、阳武、常乐驿、河阴、六明镇、原武，凡八口。〔九域志：滑州白马县有灵河镇。鱼池亦在滑州界。酸枣津在大梁东北。阳武在鄚州。河阴在孟州东南。六明镇在大通军。大通车即胡梁渡也，晋天福四年，建浮桥，置大通军。原武在鄚州之北。塞，悉则翻。先，悉荐翻。〕至是，分遣使者塞之。

     帝命趣草制，〔趣，读曰促。〕以端明殿学士、部侍郎王溥为中书侍郎、同平章事。壬辰，宣制毕，左右以闻，帝曰：「吾无恨矣！」以枢密副使王仁镐为永兴军节度使，以殿前都指挥使李重进领武信节度使，〔重，直龙翻。〕马军都指挥使樊爱能领武定节度使，步军都指挥使何徽领昭武节度使。〔殿前都指挥仗总殿前诸班，马军都指挥使总侍卫司马军，步军都指挥使总侍卫司步军，宋朝三衙之职昉于此。武信军，遂州；武定军，洋州；昭武军，利州；三镇皆属蜀，李重进等遥领也。〕重进年长于晋王荣，帝召入禁中，属以后事，仍命拜荣，以定君臣之分。〔长，知两翻。属，之欲翻。分，扶问翻。〕是日，帝殂于滋德殿，〔年五十一。〕秘不发丧。乙未，宣遗制。丙申，晋王即皇帝位。〔考异曰：太祖实录：「乙未，宣遗制，晋王荣可于柩前即皇帝位。」世宗实录：「丙申，内出太祖遗制，群臣奉帝即皇帝位。」盖以乙未宣遗制，丙申即位也。〕

     初，静海节度使吴权卒，〔吴权据交州见二百八十一卷晋高祖天福三年，南汉高祖之大有十一年也。〕子昌岌立；昌岌卒，〔岌，鱼及翻。〕弟昌文立。是月，始请命于南汉，南汉以昌文为静海节度使兼安南都护。

     北汉主闻太祖晏驾，甚喜，谋大举入寇，遣使请兵于契丹。二月，契丹遣其武定节度使、政事令杨衮将万余骑如晋阳。〔考异曰：晋阳见闻录：「衮帅骑五七万，号十万来会。」今从世宗实录。〕北汉主自将兵三万，以义成节度使白从晖为行军都部署，武宁节度使张元徽为前锋都指挥使，〔义成军，滑州；武宁军，徐州；皆属周。白从晖等亦遥领。考异曰：世宗实录：「贼将张晖领三千骑为前锋。」今从晋阳闻见录。〕与契丹自团柏南趣潞州。〔趣，七喻翻。〕

     蜀左匡圣马步都指挥使、保宁节度使安思谦谮杀张业，废赵廷隐，〔二事并见二百八十八卷汉干佑元年。〕蜀人皆恶之；〔恶，乌路翻。〕蜀主使将兵救王景崇，思谦逗桡无功，〔见二百八十八卷汉干佑二年，蜀之明德十二年也。桡，奴教翻。〕内惭惧，不自安。自张业之诛，宫门守卫加严，思谦以为疑己，言多不逊。思谦典宿卫，多杀士卒以立威。蜀主阅卫士，有年尚壮而为思谦所斥者，复留隶籍，思谦杀之，蜀主不能平。思谦三子，扆、嗣、裔，倚父势暴横，为国人患。〔横，户孟翻。〕翰林使王藻〔职官分纪：唐有翰林使，掌伎术之待诏者。五代有翰林茶酒使，蜀盖仍唐旧制。〕屡言恩谦怨望，将反，丁巳，思谦入朝，蜀主命壮士击杀之，及其三子。藻亦坐擅吞边奏，井诛之。

     北汉兵屯梁侯驿，昭义节度使李筠遣其将穆令均将步骑二千逆战，筠自将大军壁于太平驿。〔宋白曰：梁侯驿，在团柏谷南，太平驿西北。太平驿，东南距潞州八十里。〕张元徽与令均战，阳不胜而北，令均逐之，伏发，杀令均，俘斩士卒千余人。筠遁归上党，〔潞州治上党。〕婴城自守。筠，即李荣也，天福十二年，李荣有逐麻答之功，见二百八十七卷。〕避上名改焉。

     世宗闻北汉主入寇，欲自将兵御之，群臣皆曰：「刘崇自平阳遁走以来，〔谓广顺元年刘崇围晋州，不克而归也，事见上卷。〕势蹙气沮，必不敢自来。〔沮，在吕翻。陛下新即位，山陵有日，人心易摇，〔易，以豉翻。〕不宜轻动，宜命将御之。」帝曰：「崇幸我大丧，轻朕年少新立，〔少，诗照翻。〕有吞天下之心，此必自来，朕不可不往。」冯道固争之，帝曰：「昔唐太宗定天下，未尝不自行，朕何敢偷安！」道曰：「未审陛下能为唐太宗否﹖」帝曰：「以吾兵力之强，破刘崇如山压卵耳！」道曰：「未审陛下能为山否﹖」〔冯道历事八姓，身为宰辅，不闻献替，唯谏世宗亲征一事。〕帝不悦。惟王溥劝行，帝从之。

     三月，乙亥朔，蜀主加奉圣控鹤都指挥使兼中书令孙汉韶武信节度使，赐爵乐安邵王罢军职。〔罢其掌禁兵之职也。〕蜀主忝安思谦之跋扈，命山南西道节度使李廷珪等十人分典禁兵。

     北汉乘胜进逼潞州。〔乘梁侯驿之胜也。」丁丑，诏天雄节度使符彦卿引兵自磁州固镇出北汉军后，〔磁州武安县有固镇，自此西北行，至辽州北。汉军时已攻潞州，符彦卿若至辽州界，则出其后矣。磁，墙之翻。〕以镇宁节度使郭崇副之；又诏河中节度使王彦超引兵自晋州东出邀北汉，〔【章：十二行本「汉」下有军字」字；乙十一行本同；孔本同；张校同；退斋校同。】〕九域志：晋州，东至潞州三百八十五里。〕以保义节度使韩通副之；又命马军都指挥使．宁江节度使樊爱能、步军都指挥使．清淮节度使何徽〔宁江军，夔州，属蜀。清淮军，寿州，属唐。樊、何亦遥领也。〕义成节度使白重赞、〔重，直龙翻。〕郑州防御使史彦超、前耀州团练仗符彦能将兵先趣泽州，〔趣，七喻翻。〕宣徽使向训监之。〔监，古衔翻。〕重赞，宪州人也。

     辛巳，大赦。

     癸未，帝命冯道奉梓宫赴山陵，〔山陵，在郑州新郑县。〕以郑仁诲为东京留守。

     乙酉，帝发太梁；庚寅，至怀州。〔九域志：大梁至怀州三百二十五里。〕帝欲兼行速进，控鹤都指挥使真定赵晁私谓通事舍人郑好谦曰：〔晁，直遥翻。好，呼到翻。〕「贼势方盛，宜持重以挫之。」好谦言于帝，帝怒曰：汝安得此言！必为人所使，言其人则生，不然必死。」好谦以实对，帝命井晁械于州狱。〔怀州狱也。〕壬辰，帝过泽州，〔九域志：高平县在泽州东北六十五里。〕癸巳，前锋与北汉军遇，击之，〔考异曰：世宗实录：「甲午，贼陈于高平南之高原。」按下又有甲午，此必癸巳误也。今从十国纪年。〕北汉兵却；帝卢其遁去，趣诸军亟进。〔趣，读曰促。〕北汉主以中军陈于巴公原，〔陈，读曰阵；下同。巴公镇在晋城县东北。〕张元徽军其东，杨衮军其西，众颇严整。时河阳节度使刘词将后军未至，众心危惧，而帝志气益兑，命白重进与侍卫马步都虞候李重进将左军居西，〔白重进」，当作「白重赞」。〔【章：十二行本正作「赞」；乙十一行本同；孔本同；张校同；退斋校同。】〕樊爱能、何徽将右军居东，向训、史彦超将精骑居中央，殿前指挥使张永德将禁兵卫帝。帝介马自临陈督战。

     北汉主见周军少，悔召契丹，谓诸将曰：「吾自用汉军可破也，〔北汉主未战而先有轻敌之心，宜其败也。〕何必契丹！日不惟克周，亦可使契丹心服。」诸将皆以为然。杨衮策马前望周军，退谓北汉主曰：「勍敌也，〔勍，渠京翻。北人望尘知敌数，又观敌人置陈而知其强弱，杨衮必有见于此。〕未可轻进！」北汉主奋粆曰：粆，如占翻。「时不可失，请公勿言，试观我战。」衮默然不悦。时东北风方盛，俄而忽转南风，北汉副枢密使壬延嗣使司天监李义白北汉主云：「时可战矣。」北汉主从之。枢密宜学士王得中扣马谏曰：「义可斩也！风势如此，岂助我者邪！」北汉主曰：「吾计已决，老书生勿妄言，且斩汝！」麾东军先进，张元徽将千骑击周右军。

     合战未几，〔几，居岂翻。〕樊爱能、何徽引骑兵先遁，右军溃；步兵千余人解甲呼万岁，降于北汉。帝见军势危，自引亲兵犯矢石督战。太祖皇帝时为宿卫将，谓同列曰：「主危如此，吾属何得不致死！」又谓张永德曰：「贼气骄，力战可破也！公麾下多能左射者，请引兵乘高出为左翼，我引兵为右翼以击之。国家安危，在此一举！」永德从之，各辱二千人进战。太祖皇帝身先士卒，驰犯其锋，士卒死战，无不一当百，〔先，悉荐翻。太祖皇帝自此肇基皇业。〕北汉兵披靡。〔披，普彼翻。〕内殿直夏津马仁瑀谓众曰：「使乘舆受敌，安用我辈！」跃马引弓大呼，连毙数十人，士气益振。〔内殿直，周所置，殿前诸班之号。夏津，汉鄃县，唐天宝元年改曰夏津，属贝州。九域志：属大名府，在府东北二百五十里。瑀，一矩翻。乘，绳证翻。呼，火故翻。〕殿前右番行首马全乂〔去年马全乂自澶州从帝入朝，已补殿前指挥使，未至散员指挥使也。右番行首，居殿前右番班行之首，其官犹在散员指挥使之下。行，户刚翻。〕言于帝曰：「贼势极矣，将为我擒，愿陛下按辔勿动，徐观诸将破之。」即自变量百骑进陷陈。

     北汉主知帝自临陈，〔陈，读曰阵；下同。〕褒赏张元徽，趣使乘胜进兵。〔趣，读曰促。〕元徽前略陈，马倒，为周兵所杀。元徽，北汉之骁将也，北军由昃夺气。时南风益盛，周兵争奋，北汉兵大败北汉主自举赤帜以收兵，不能止。〔北汉虽出于沙陀，自谓刘氏，纂高，光之绪，故旗帜尚赤。帜，昌志翻。〕杨衮畏周兵之强，不敢救，且恨北汉主之语，全军而退。〔考异曰：五代史补：「刘崇求援于契丹，得飞骑数千，及世宗兵少，悔之，召诸将谋曰：『吾观周师易与耳，契丹之众宜勿使，但以本军决战，不唯破敌，亦足使契丹见而心服。』诸将皆以为然，乃使谓契丹主将曰：『柴氏与吾，主客之势已见，必不烦足不余刃，敢请勒兵登高观之可也。』契丹不知其谋，从之。洎世宗之入陈也，三军皆贾勇争进，昔不一当百，契丹望而畏之，故不敢救而崇败。」今从世宗实录、薛史。〕

     樊爱能、何徽自变量千骑南走，控弦露刃，剽掠辎重，〔剽，匹妙翻。重，直用翻。〕役徒惊走，失亡甚多。帝遣近臣及亲军校追谕止之，〔校，户教翻。〕莫肯奉诏，使者或为军士所杀，扬言：「契丹大至，官军败绩，余众已降虏矣。」刘词遇爱能于涂，爱能等止之，词不从，引兵而北。时北汉主尚有余众万余人，阻涧而陈，薄暮，词至，复与诸军击之，〔薄，迫也。复，扶又翻；下卒复同。〕北汉兵又败，杀王延嗣，追至高，平僵尸满山谷，委弃御物及辎重、器械、杂畜不可胜妃。〔僵，居良翻。胜，音升。〕

     是夕，帝宿于野次，得步兵之降敌者，皆杀之。樊爱能等闻周兵大捷，与士卒稍稍复还，〔还，从宣翻。〕有达曙不至者。甲午，休兵于高，平选北汉降卒数千人为效顺指挥，命前武胜行军司马唐景思将之，使戍淮上，余二千余人赐赀装纵遣之。〔「赀」，当作「资」。〕李榖为乱兵所迫，潜窜山谷，数日乃出。丁酉，帝至潞州。

     北汉主自高平被褐戴笠，〔被，皮义翻。褐，毛衫也。无柄日笠，有柄日簦。〕乘契丹所赠骝，〔骝，力求翻。诗駉注：赤马黑髦曰骝。黄色近于赤。〕帅百余骑由雕窠岭遁归，〔雕窠岭，在高平西北，由江猪岭路入。帅，读曰率。〕宵〔宵，夜行而迷失道也。〕俘村民为导，误之晋州，行百余里，乃觉之，杀导者；画夜北走，所至，得食未举叚，或传周兵至，辄苍黄而去。北汉主衰老力惫，〔惫，蒲拜翻。〕伏于马上，画夜驰骤，殆不能支，仅得入晋阳。

     帝欲诛樊爱能等以肃军攻，犹豫未决；已亥，画卧行宫帐中，张永德侍侧，帝以其访之，〔张永德，太祖伲，既亲，且专掌殿前兵，侍卫左右，故访以其事，决可否。〕对曰：「爱能私素无大功，忝冒节钺，望敌先逃，死未塞责。〔塞，悉败翻。〕且陛下方欲削平四海，苟军法不立，虽有熊罴之士，百万之众，安得而用之！」帝掷枕于地，大呼称善。〔呼，火故翻。〕即收爱能、徽及所部军使以上七十余人，〔使，疏吏翻。〕责之曰：「汝曹皆累朝宿将，非不能战；〔朝，直遥翻。将，即亮翻；下同。〕今望风奔遁者，无他，正欲以朕为奇贷，卖与刘崇耳！」悉斩之。帝以何徽先守晋州有功，〔事见二百九十卷太祖广顺元年。〕欲免之，既而以法不可废，遂井诛之而给槥车归葬。〔槥车，小棺也。彗，音卫。〕自是骄将惰卒始知所惧，不行姑息之政矣。

     庚子，赏高平之功，以李重进兼忠武节度使，向训兼义成节度使，张永德兼武信节度使，〔兼者，以本职兼节镇，禄赐优于遥领者。〕史彦超为镇国节度使。〔此正除节镇。〕张永德盛称太祖皇帝之智勇，帝握太祖皇帝为殿前都虞候，〔后魏之末，宇文置虞候都督以主候骑，虞候之官盖始于此。五代殿前都虞候在副都指挥使之下，与都、副指挥使同掌殿前班直。〕领严州刺史，〔严州隶岭南，时为南汉所，遥领刺史耳。今武臣所领遥邵刺史正此类；而落阶官正除刺史者，谓之正任刺史，然亦未尝临邵治民也。刘昫曰：严州，秦槸林邵地，唐干封间，招玫生獠，置严州。宋开宝七年，废严州，以来宾县隶象州。〕以马仁瑀为控鹤弓箭直指挥使，马全乂为散员指挥使；自余将校迁拜者凡数十人，〔校，户教翻。〕士卒有自行间握主军厢者。〔行，户刚翻。时诸军怕军皆分左，史相，厢各有帅。按薛史，自五至宋，武官有军主、厢主。曹威为奉国军主，迁本军厢主，刘延钦为控鹤主，是其征也。〕释赵晁之囚。〔囚赵晁所以威众，战胜则释之。〕

     北汉主收散卒，缮甲兵，完城堑以备周。杨衮将其众北屯代州，北汉主遣王得中送衮，因求救于契丹，契丹主遣得中还报，许发兵救晋阳。

     壬寅，以符彦卿为河东行营都部署兼知太原行府事，以郭崇副之，向训为都监，李重进为马步都虞候，史彦超为先锋都指挥使，将步骑二万发潞州；仍诏王彦超、韩通自阴地关入，〔北汉既败走，移晋州东出之师北攻汾、井。〕与彦卿合军而进，又以刘词为随驾部署，保太节度使白重赞副之。〔乘胜进攻晋阳，「随驾」之下，当有「都」字。〕

     夏，四月，北汉盂县降。〔盂，口县，唐属太原府。九域志：在府东北二百里。然宋下太原，徙治阳曲。宋白曰：盂县，本晋大夫盂丙之邑，汉为盂县。按前此盂县在今县酉，阳曲县东北八十里故盂县城是也。后魏省属石艾县，隋开皇十六年，分石艾县置原仇县，属辽州，因原仇故城为名，即今县是也。大业二年，改原仇为盂，从汉旧名。〕符彦卿军晋阳城下，王彦超攻汾州，〕九域志：晋州北至汾州三百五十里。〕北汉防御使董希频降。帝遣莱州防御使康延沼攻辽州，〔辽州，唐之仪州也。梁开平三年，枚「兖州管内已有沂州，其仪州改为辽州。」九域志：潞州东北至辽州二百四十三里。〕密州防御使田琼攻沁州，皆不下。〔唐置沁州，至宋太平兴国五年废沁州，以和川县隶晋州，熙宁五年省和川县入冀氏。九域志：冀氏县在晋州东二百八十里。沁，音七鸩翻。〕供备库副使太原李谦溥单骑说辽州刺史张汉超，〔说，式芮翻。〕汉超即降。

     乙卯，葬圣神恭肃文武孝皇帝于嵩陵，〔三月乙酉，梓宫赴山陵。四月乙卯方葬，与北汉交兵，葬备多阙，故缓。〕庙号太祖。

     南汉主以高王弘邈为雄武节度使，镇邕州。弘邈以齐、镇二王相继死于邕州，固辞，〔齐王弘弼死见二百八十三卷晋天福八年，镇王弘泽死见二百八十四卷晋开运元年。〕求宿卫；不许。至镇，委政僚佐，日饮酒，祷鬼神。或上书诬弘邈谋作乱，戊午，南汉主遣甘泉宫使林延遇赐酖杀之。

     初，帝遣符彦卿待北征，但欲耀兵于晋阳城下，未议攻取。既入北汉境，其民争以食物迎周师，泣诉刘氏赋役之重，愿供军须，助攻晋阳，北汉州县继有降者。帝闻之，始有兼井之意，〔史言谋不先定者，非庙胜之策。〕遣使往与诸将议之，诸将怕言「刍粮不足，请且班师以俟再举，」帝不听。〔师有归志，宜其无功。〕既而诸军数十万聚于太原城下，军士不免剽掠，北汉民失望，〔剽，匹妙翻。〕稍稍保山谷自固。帝闻之，驰诏禁止剽掠，安抚农民，止征今岁租税，乃募民入粟拜官有差，仍发泽、潞、晋、绛、慈、隰及山东近便诸州民运粮以馈军。〔山东近便诸州，谓邢、赵、镇、定。〕己未，遣李谷诣太原计度刍粮。〔度，徒洛翻。〕

     庚申，太师、中书令瀛文懿王冯道卒。〔考异曰：五代通录：「谥曰文愍。」今从世宗实录、薛史。〕道少以孝詌知名，〔以此知名，人所难能也。少，诗照翻。〕唐庄宗世始贵显，〔冯道事刘守光，位不过参军，入唐，始贵显。〕自是累朝不离将、相、三公、三师之位，〔离，力智翻。唐制，太师、太傅、太保为三师，太尉、司徒、司空为三公。〕为人清俭宽弘，人莫测其喜愠，滑稽多智，浮沈取容，〔滑，音骨。沈，时林翻。〕尝着长乐老叙，自述累朝荣遇之状，〔冯道长乐老叙既自陈其荣遇，又自谓孝于家，忠于国，为子、为弟、为人糺、为师长、为夫为父，有子，有孙，时开一卷，时饮一杯，食味、别声、被色，老安于当代，老而自乐，何乐如之！其自述如此。〕时人往往以德量推之。

     欧阳修论曰：「礼义廉耻，国之四维；四维不张，国乃灭亡。」〔管子之言。〕礼义，治人之大法；〔治，直之翻。〕廉耻，立人之大节。况为大臣而无廉耻，天下其有不乱，国家其有不亡者乎！予读冯道长乐老叙，见其自述以为荣，其可谓无廉耻者矣，则天下国家可从而知也。

     予于五代得全节之士三，〔谓王彦章、裴约、刘仁赡。〕死事之人十有五，〔谓张源德、夏鲁奇、姚洪、王思同、张敬达、翟进宗、沈斌、王清、史彦超、孙晟、马彦超、宋令珣、李遐、张彦卿、郑昭业，凡十五人。〕皆武夫战卒，岂于儒者果无其人哉﹖得非高节之士，恶时之乱，〔恶，乌路翻。〕薄其也而不肯出欤﹖抑君天下者不足顾，而莫能致之欤。

     予尝闻五代时有王凝者，家青、齐之间，为虢州司户参军，以疾卒于官。凝家素贫，一子尚幼，妻李氏，携其子，负其遣骸以归，东过开封，止于旅舍，主人不纳。李氏顾天已暮，不肯去，主人牵其臂而出之。李氏仰天恸曰：「我为妇人，不能守节，而此手为人所执邪！」即引斧自断其臂，见者为之嗟泣。〔断，音倚。为之，于伪翻。〕开封尹闻之，白其事于朝，厚恤李氏而笞其主人。〔此事欧阳公得之于五代小说。朝，宜遥翻；下同。〕呜呼！士不自爱其身而忍耻以偷生者，闻李氏之风，宜少知愧哉！〔少，诗沼翻。〕

     臣光曰：天地设位，圣人则之，以制礼立法，内有夫妇，外有君臣。妇之从夫，终身不改；臣之事君，有死无贰；此人道之大伦也。苟或废之，乱莫大焉！范质称冯道厚德稽古，宏才伟量，虽朝代迁贸，人无间言，〔贸，音茂，易也。间，古苋翻。〕屹若巨山，不可转也。〔夷考范质之为人，盖学冯道者也。屹，与屹同，鱼迄翻。〕臣愚以为正女不从二夫，忠臣不事二君。为女不正，虽复华色之美，织霱之巧，不足贤矣；为臣不忠，虽复材智之多，治行之优，不足贵矣。〔霱，汝鸩翻。治，直史翻。行，下孟翻。〕何则﹖大节已亏故也。道之为相，历五朝、八姓，〔五朝，唐、晋、辽、汉、周。八姓，唐庄宗、明宗、潞王各为一姓，石晋、邪律、刘汉、周太祖、世宗各为一姓。〕若逆旅之视过客，朝为仇敌，暮为君臣，易面变辞，曾无愧怍，〔怍，疾各翻。〕大节如此，虽有小善，庸足称乎！

     或以为自唐室之亡，群雄力争，帝王兴废，远者十余年，近者四三年，虽有忠智，将若之何！当是之时，失臣节者非道一人，岂复独罪道哉！臣愚以为忠臣忧公如家，见危致命，君有过则强谏力争，国败亡则竭节致死。智士邦有道则见，〔见，贤遍翻。〕邦无道则隐，或灭亦山林，或优游下僚。今道尊宠则冠三师，权任则首诸相，〔冠，古玩翻。相，息亮翻。〕国存则依违拱嘿，窃位素餐，国亡则图全苟免，迎谒劝进。君则兴亡接踵，道则富贵自如，兹乃奸臣之尤，安得与他人为比哉！或谓道能全身远害于乱世，斯亦贤已。〔远，于愿翻。〕糺谓君子有杀身成仁，无求生害仁，〔引论语夫子之言。〕岂专以全身远害为贤哉！然则盗跖病终而子路醢，果谁贤乎﹖〔盗跖从卒九千，横行天下，而以寿终。子路仕卫，孔悝之难，子路死之，菹于卫东门之上。〕

     抑此非特道之愆也，〔愆，过也。〕时君亦有责焉。〔时君，谓于朝、八姓之君。〕何则﹖不正之女，中士羞以为家；不忠之人，中君羞以为臣。〔中士、中君，以人品言，谓识见不及上而可以语上者。〕彼相前朝，语其忠则反君事雠，语其智则社稷为墟；后来之君，不诛不弃，乃复用以为相，〔复，扶又翻。〕彼又安肯杯忠于我而能获其用乎！故曰，非特道之愆，亦时君之责也。〔温公以此警后世之君臣深矣。〕

     辛酉，符彦卿奏北汉宪州刺史太原韩光愿、岚州刺史郭言皆举城降。〔属邵虽降，而都府未克，终于无益。大军既退，则其地复为敌有矣。〕

     初，符彦卿有女适李守贞之子崇训，相者言其贵当为天下母。守贞喜曰：「吾妇犹母天下，况我乎！」反意遂决。及败，崇训先刃其弟妹，次及符氏；符氏匿帏下，崇训仓猝求之不获，遂自刭。〔刭，古顶翻。〕乱兵既入，符氏安坐堂上，叱乱兵曰：「吾父与郭公为昆弟，汝曹勿无礼！」太祖遣使归之于彦卿。及帝镇澶州，〔广顺元年，帝镇澶州，三年，八为开封尹。〕太祖为帝娶之。〔为，于伪翻。〕壬戌，立为皇后。后性和惠而明决，帝甚重之。

     王逵表请复徙使府治朗州。〔去年王逵移使府于潭州。复，扶又翻。治，直之翻。〕

