卷第八十一【晋纪三】起上章困敦（庚子），尽着雍馓玻ㄎ焐辏，凡九年。


     世祖武皇帝中


     太康元年〔（庚子、二八○）是年四月，改元。〕


     春，正月，吴大赦。


     杜预向江陵，王浑出横江，攻吴镇、戌，所向皆克。二月，戊午，王浚、唐彬击破丹阳监盛纪。〔丹阳城在笫归县东八里，昔周武王封熊绎于荆丹阳之地，即此．．今谓之屈沱楚王城。〕吴人于江碛要害之处，〕迹，七逆翻。水渚有沙石曰碛。〕并以铁镇横截之；又作铁锥，长丈余，暗置江中，以逆拒舟舰。〔长，直亮翻。舰，户黯翻。〕浚作大筏数十，方百余步，缚草为人，被甲持仗，令善水者以筏先行，遇铁锥，锥辄着筏而去。〔筏，音伐。被，皮义翻。着，陟略翻；后着手同。〕又作大炬，长十余丈，〔长，直亮翻。〕大数十围，灌以麻油，在船前，遇锁，然炬烧之，须臾，融液断绝，于是船无所碍。〔以人力设险，而不以人力守之，无益也。〕庚申，浚克西陵，杀吴都督留宪等。壬戌，克荆门、夷道二城，〔荆门，在西陵之东，夷道之西。〕杀夷道监陆晏。杜预遣牙门周旨等帅奇兵八百泛舟夜渡江，袭乐乡，〔帅。读曰率。〕多张旗帜，起火巴山。〔巴山在今江陵府松滋县，有巴复村。帜，昌志翻。〕吴都督孙歆惧，与江陵督伍延书曰：「北来诸军，乃飞渡江也。」旨等伏兵乐乡城外，歆遣军出拒王浚，大败而还。旨丢发伏兵随歆军而人，歆不觉，直至帐下，虏歆而还。乙丑，王浚击杀吴水军都督陆景。〔考异曰：武纪：「壬戌，浚克夷道、乐乡城，杀陆景。」陵抗传：「壬戌，杀晏；癸亥，杀景。」王浚传：「壬戌，克夷道获晏；乙丑，克乐乡，获景。」今从浚传。〕杜预进攻江陵，甲戌，克之，斩伍延。于是沅、湘以南，接于交、广州郡皆望风送印绶。〔水经：沅水出柯且兰县东北，过临沅县，又东至长沙下隽县西北入于江。湘水出零陵始安县阳海山，东北过洮阳、泉陵、重安、酃、阴山、澧陵、临湘、罗、下隽等县，又北至巴丘山，入于江。沅，音元。〕预杖节称诏而绥抚之。凡所斩获吴都督、监军十四，牙门、郡守百二十余人。胡奋克江安。〔江安，即公安，吴南郡治焉。杜预既定江南，改曰江安县，为南平郡治所。〕


     乙亥，诏：「王浚、唐彬既丘定巴丘，与胡奋、王戎共平夏口、武昌，顺流长骛，直造秣陵。〔夏，户雅翻。造，七到翻；下径造同。〕杜预当镇静零、桂，怀辑衡阳。〔零陵、桂阳，汉古郡。衡阳，吴主亮太平二年分长沙西部都尉立。〕大兵既过，荆州南境，固当传檄而定。〔谓重镇既破，其余当望风而靡也。〕预等各分兵以益浚、彬，太尉充移屯项。」〔以荆州已定，不复使贾充南屯襄阳，移屯项为诸军节度。〕


     王戎遣参军襄阳罗尚、南阳刘乔将兵与王浚合攻武昌，吴江夏太守刘朗、督武昌诸军虞m皆降。〔夏，户雅翻。降，户江翻。〕m，翻之子也。


     杜预与众军会议，或曰：「百年之寇，未可尽克，方春水生，难于久驻，〔考异曰：杜预传曰：「今向暑，水潦方降，疾疫将起」。按时未暑，今依三十国春秋。〕宜俟来冬，更为大举。」预曰：「昔乐毅藉济西一战以并强齐，〔事见四卷周赧王三十一年。〕今兵威已振，譬如破竹，数节之后，皆迎刃而解，无复着手处也。」〔复，扶又翻；下可复、所复同。着，陟略翻。〕遂指授群帅方略，径造建业。〔帅，所类翻。〕


     吴主闻王浑南下，使丞相张悌督丹阳太守沈莹、护军孙震、副军师诸葛靓帅众二万渡江逆战。〔靓，疾正翻。帅，读曰率；下同。〕至牛渚，沈莹曰：「晋治水军于蜀久矣，〔治，直之翻。〕上流诸军，素无戒备，名将皆死，幼少当任，〔谓陆晏、陆景、留宪、孙歆等。〕恐不能御也。晋之水军必至于此，宜畜众痄以待其来，与之一战，若幸而胜之，江西自清。〔大江北流，自建业言之，历阳、皖城皆为江西。〕今渡江与晋大军战，不幸而败，则大事去矣！」悌曰：「吴之将亡，贤愚所知，非今日也。吾恐蜀兵至此，众心骇惧，不可复整。〔复，扶又翻；下同。〕及今渡江，犹可决战。若其败丧，〔丧，息浪翻。〕同死社稷，无所复恨。若其克捷，北敌奔走，兵势万倍，便当乘胜南上，〔上，时掌翻。〕逆之中道，不忧不破也。若如子计，恐士众散尽，坐待敌到，君臣俱降，无一人死难者，不亦辱乎！」〔如悌之言，吴人至此，为计穷矣。然悌之志节，亦可怜也。难，乃且翻。〕


     三月，悌等济江，围浑部将城阳都尉张乔于杨荷；〔水经注：淮水自江夏平春县北，东北流径汝南城阳县故城南。汉高帝十二年，封定侯奚竟为侯国，王莽之新利也；魏置城阳郡。按干宝晋纪，杨荷，桥名。今按水经注之城阳郡，乃元魏所置，张乔盖以浑部将领青州之城阳都尉也。〕乔众u七千，闭栅请降。诸葛靓欲屠之，悌曰：「强敌在前，不宜先事其小；且杀降不祥。」靓曰：「此属以救兵未至，力少不敌，故且伪降以缓我，非真伏也。〔降，户江翻。伏，屈伏也。或曰：「伏」，当作「服」。〕若拾之而前，必为后患。」悌不从，抚之而进。悌与扬州刺史汝南周浚，结陈相对，〔陈，读曰阵。〕沈莹帅丹阳锐卒、刀J五千，三冲晋兵，不动。〔J，食尹翻。〕莹引退，其众乱，将军薛胜、蒋班因其乱而乘之，吴兵以次奔溃，将帅不能止，张乔自后击之，大败吴兵于版桥。〔败，补迈翻。〕诸葛靓帅数百人遁去，使过迎张悌，悌不肯去，靓自往牵之曰：「存亡自有大数，非卿一人所支，柰何故自取死！」悌垂涕曰：「仲思，〔诸葛靓，字仲思。〕今日是我死日也！且我为儿童时，便卿家丞相所识拔，〔丞相，谓诸葛亮也。或曰：谓诸葛瑾。余谓张悌襄阳人，盖亮在荆州，识之于童幼也。〕常恐不得其死，负名贤知顼。今以身徇社稷，复何道邪！」〔道，言也。复，扶又翻。〕靓再三牵之，不动，乃流泪放去，行百余步，顾之，已为晋兵所杀，并斩孙震、沈莹等七千八百级，吴人木震。


     初，诏书使王浚下建平，受杜预节度，至建业，受王浑节度。预至江陵，谓诸将曰：「若浚得建平，则顺流长驱，威名已着，不宜令受制于我；若不能克，则无缘得施节度。」浚至西陵，预与之书曰：「足下既摧其西藩，便当径取建业，讨累世之逋寇，释吴人于涂炭，振旅还都，亦旷世一事也！」〔言历世所旷见之事。〕浚大悦，表陈预书。及张悌败死，扬州别驾何恽〔恽，委粉翻。〕谓周浚曰：「张悌举全吴精兵殄灭于忐，吴之朝野莫不震慑。〔朝，直遥翻。慑，之涉翻。〕今王龙骧既破武昌，〔王浚为龙骧将军。骧，思将翻。〕乘胜东下，所血辄克，土崩之势见矣。〔见，贤遍翻。〕谓宜速引兵渡江，直指建业，大军猝至，夺其胆气，可不战禽也！」浚善其谋，使白王浑。恽曰：「浑于事机，而欲慎己免咎，必不我从。」浚固使白之，浑果曰：「受诏但令屯江北以抗吴军，不使轻进，贵州虽武，岂能独平江东乎！今者违命，胜不〔【张：「不」作「固」。】〕足多，若其不胜，为罪已重。且诏令龙骧受我节度，但当具君舟荆一时俱济耳。」恽曰：「龙骧克万里之寇，以既成之功来受节度，未之闻也。且明公为上将，〔将，即亮翻。〕见可而进，岂得一一须诏令乎！〔须，待也。〕今乘此渡江，十全必克，何疑何虑而淹留不进！此鄙州上下所以恨恨也。」〔此所谓恨恨，怅望不汉之意。〕浑不听。


     王浚自武昌顺流径趣建业；〔趣，七喻翻。〕吴主遣游击将军张象帅舟师万人御之，象众望旗而降。浚兵甲汉江，旌旗烛天，威势甚盛，吴人大惧。


     吴主之嬖臣岑昏，以倾险谀佞，致位九列，〔九列，九卿也。〕好兴功役，〔好，呼到翻。〕为众患苦。及晋兵将至，殿中亲近数百人叩头请于吴主曰：「北军日近而兵不举刃，陛下将如之何t」吴主曰：「何故t」对曰：「正坐岑昏耳。」吴主独言：「若尔，当以奴谢百姓！」〔独言，谓其言止此耳。〕众因曰：「唯！」〔唯，于癸翻，诺也。〕遂并起收昏；吴主骆驿追止，〔骆驿，言相继遣人不绝也。〕已屠之矣。


     陶浚将讨郭马，至武昌，闻晋兵大入，引兵东还。至建业，吴主引见，问水军消息，〔见，贤遍翻。〕对曰：「蜀船皆小，〔陶浚盖以寻常蜀船言之，谍候不明，亦可见矣。〕今得二万兵，乘大船以战，自足破之。」于是合众，授浚节钺。明日，当发，其夜，众悉逃溃。


     时王浑、王浚及琅邪王軎皆临近境，〔軎，音胄。〕吴司徒何植、建威将军孙晏〔汉光武命耿m为建威大将军，建威之号自此始。〕悉送印节诣浑降。吴主用光禄勋薛莹、中书令胡冲等计，分遣使者奉书于浑、浚、軎以请降。又遗其群臣，〔遗，于季翻。〕深自咎责，且曰：「今大晋平治四海，是英俊展节之秋，勿以移朝改朔，用损厥志。」〔治，直之翻。朝，直遥翻。〕使者先送玺绶于琅邪王軎。壬寅，王浚舟师过三山，〔三山，在今建康府上元县西南四十五里，又西即江宁夹。陆游曰：三山矶在烈洲下。凡山临江皆曰矶，三山，距金陵财五十余里。〕王浑遣信要浚过论事，〔信，即信使。要，读曰邀。，与暂同。〕浚举帆直指建业，报曰：「风利，不得泊也。」是日，浚戎卒八万，方舟百里，〔诗云：就其深矣，方之舟之。注：方，也。舟，船也。尔雅：方木置水曰，音夫。〕鼓噪入于石头，吴主S面缚舆榇，诣军门降。浚解缚焚榇，延请相见。〔榇，初觐翻。〕收其图籍，克州四，郡四十三，户五十二万三千，兵二十三万。〔吴有荆、扬、交、广四州。汉献帝兴平二年，孙策始取江东，魏文帝黄初三年，吴王孙权始称帝，传四主，五十七年而亡。〕


     朝廷闻吴已平，群臣皆贺上寿，帝执爵流涕曰：「此羊太傅之功也。」〔异义韩诗，一升曰爵，爵，尽也，足也。羊祜，赠太傅。〕票骑将军孙秀不贺，〔孙秀来奔，见七十九卷泰始六年。票，匹妙翻。〕南向流涕曰：「昔讨逆弱冠以一校尉创业，〔讨逆，孙策也，起兵之初，袁术表为怀义校尉。冠，古玩翻。〕今后主举江南而弃之，宗庙山陵，于此为墟，悠悠苍天，此何人哉！」〔诗黍离之辞。〕


     吴之未下也，大臣皆以为未可轻进，独张华坚执以为必克。贾充上表称：「吴地未可悉定，方夏，江、淮下湿，疾疫必起，宜召诸军还，以为后图。虽腰斩张华不足以谢天下。」日帝曰：「此是吾意，华但与吾同耳。」荀勖复奏，宜如充表。帝不从。〔复，扶又翻。〕杜预闻充奏乞罢兵，驰表固争，使至S辕而吴已降。〔使，疏吏翻。S，音环。〕充惭惧，诣阙请罪，帝抚而不问。


     夏，四月，甲申，诏赐孙S爵归命侯。


     乙酉，大赦，改元。〔改元太康，自此以前，系咸宁六年事。〕大T五日。〔T，薄乎翻。〕遣使者分诣荆、扬抚慰，吴牧、守已下皆不更易；〔守，式又翻。更，工衡翻。〕除其苛政，悉从简易。〔【章：甲十一行本「易」下有「吴人大悦」四字；乙十一行本同；孔本同；张校同；退斋校同。易，以豉翻。〕


     滕修讨郭马未克，〔去年吴主S遣滕修讨郭马。〕闻晋伐吴，帅众赴难，〔帅，读曰率。难，乃旦翻。〕至巴丘，闻吴亡，缟素流涕，还，与广州刺史闾丰、〔闾，姓；丰，名。此与后魏闾大肥不同所自出，闾大肥出于柔然郁久闾氏；左传，楚平王之子启，字子闾，其后以为氏。〕苍梧守王毅各送印绶请降。孙S遣陶璜之子融持手书谕璜，璜流涕数日，亦送印绶降。帝皆复其本职。〔绶，音受。〕


     王浚之东下也，吴城戌皆望风款附，独建平太守吾彦婴城不下，闻吴亡，乃降。帝以彦为金城太守。


     初，朝廷尊宠孙秀、孙楷，〔楷降见上卷咸宁二年。〕欲以招来吴人。及吴亡，降秀为伏波将军，楷为度辽将军。


     琅邪王軎遣使送孙S及其宗族诣洛阳。五月，丁亥朔，S至，〔考异曰：吴志S传：「天纪四年，三月，丙寅，杀岑昏。戊辰，陶浚从武昌还。壬申，王浚到，受S降。五月丁亥，集于京邑。四月甲申，封归命侯。」晋武纪：「太康元年，二月，壬浚等破武昌，王浑斩张悌。三月，壬申，浚下石头，S降。乙酉，大赦，改元。四月，遣朱震等慰抚。五月，辛亥，封归命侯。丙寅，引S升殿。庚午，诏士卒六十归家。庚辰，以浚为辅国将军。」王浚传：「二月，庚申，克西陵，」又云：「壬寅，浚入石头，」而无月。又上书曰：「臣十四日至牛渚，十五日至秣陵。」亦无月。又曰：「去二月武昌失守，S左右皆得宝散走。」三十国春秋：「四月，甲子，王浑斩张悌。丙寅，杀岑昏，与何桢书。庚午，送降书。壬申，浚入石头。甲申，封归命侯。五月，丁亥，至洛阳。」晋春秋略与之同。按长香，去年闰七月，今年二月戊午朔，三月戊子朔，四月丁巳朔，五月丁亥朔，六月丙辰朔。然则三月无戊辰、丙寅、壬申，五月无庚午、庚辰，与吴志、晋书不合。若依三十国春秋，月日虽合，然二月武昌失守，S左右离散，不容四月十六日王浚乃至秣陵而S降。又，S以四月十六日降，举家西上，至五月一日未能至洛。今事之先后并依吴志、晋书，但削去其日之不与历合者。〕与其太子瑾等泥头面缚，诣东阳门。〔晋志：洛阳城东有建春、东阳、清明三门。泥头者，以泥涂其首也。瑾渠吝翻。〕诏遣谒者解其缚，赐衣服、车乘、田三十，顷岁给钱b、绵绢甚厚。〔武王伐纣，斩其首，悬于太白之旗。如孙S之凶暴，斩之以谢吴人可也。乘，绳证翻。〕拜瑾为中郎，诸子为王者皆为郎中。吴之旧望，随才擢叙。孙氏将吏渡江者复十年，百姓复二十年。〔将，即亮翻。复，方目翻。〕


     庚寅，帝临轩，大会文武有位及四方使者，国子学生皆预焉。引见归命侯S及吴降人。S登殿稽颡。〔见，贤遍翻。稽颡，周之丧拜。颡，额也。稽颡，额触地无容。稽，音启。〕帝谓S曰：「朕设此座以待卿久矣。」S曰：「臣于南方，亦设此座以待陛下。」贾充谓S曰：「闻君在南方凿人目，剥人面皮，此何等刑也t」S曰：「人臣有s其君及奸回不忠者，则加此刑耳。」〔斥充世受魏恩而奸回附晋，s高贵乡公也。〕充默然甚愧，而S频色无怍。〔怍，疾各翻，也。〕


     帝从容问散骑常待薛莹，孙S所以亡，对曰：「S昵近小人，〔从，千容翻。近，其靳翻。〕刑罚放滥，大臣诸将，人不自保，此其所以亡也。他日，又问吾彦，对曰：「吴主英俊，宰辅贤明。」帝笑曰：「若是，何故亡t」彦曰：「天禄永终，历数有属，故为陛下禽耳。」帝善之。〔有学而无识，此薛莹所以不及吾彦也。属，之欲翻。〕


     王浚之入建业也，其明日，王浑乃济江，以浚不待己至，先受孙S降，意甚愧忿，将攻浚。何攀劝浚送S与浑，由是事得解。何恽以浑与浚争功，与周浚笺曰：「书贵克让，易大谦光。〔书曰：允恭克让。易曰：谦尊而光。〕前破张悌，吴人失气，龙骧因之，陷其区宇。论其前后，我实缓师，既失机会，不及于事，而今方竞其功；〔竞，争也。〕彼既不吞声，将亏雍穆之弘，兴矜争之鄙，〔雍穆，和也。书曰：汝惟不矜，天下莫与汝争能。〕斯实愚情之所不取也。」浚得笺，即谏止浑。浑不纳，表浚违诏不受节度，诬以罪状。浑子济，尚常山公主，〔公主，帝女也。宗党强盛。有司奏请槛车征浚，帝弗许，但以诏书责让浚以不从浑命，违制昧利。浚上书自理曰：「前被诏书，令臣直诰秣陵，〔被，皮义翻；下同。造，七到翻；下同。〕又令受太尉充节度。臣以十五日至三山，见浑军在北岸，遣书邀臣；臣水军风发，〔【章：甲十一行本「发」下有「乘势」二字；乙十一行本同；孔本同；张校同；退斋校同。】〕径造贼城，无缘回船过浑。〔过，工禾翻。〕臣以日中至秣陵，暮乃被浑所下当受节度之符，〔被，皮义翻。下，遐稼翻。〕欲令臣明十六日悉将所领还围石头，〔十六日者，十五之明日，故曰明十六日。将，即亮翻。〕又索蜀兵及镇南诸军人名定见，〔镇南诸军，杜预所统，盖分以随浚东下者也。定见，谓军人在行定数。索，山客县。〕臣以为S已来降，无缘空围石头；又，兵人定见，不可仓猝得就，皆非当今之急，不可承用，非敢忽弃明制也。S众叛亲离，匹夫独坐，雀鼠贪生，苟乞一活耳；而江北诸军不知虚实，不早缚取，自为小误。臣至便得，更见怨恚，〔恚，于避翻。〕并云守贼百日，而令他人得之。臣愚以为事君之道，槔社稷，死生以之。若其顾嫌疑以避咎责，此是人臣不忠之利，实非明主社稷之福也！」浑又胜周浚书云：「浚军得吴宝物。〔胜其书，使上闻。〕又云：「浚牙门将李高放火烧S伪宫。」浚复表曰：〔复，扶又翻。〕「臣孙根独立，结恨强宗。夫犯上干主，其罪可救；乖忤贵臣，祸在不测。〔忤，五故翻。〕伪中郎将孔摅说：去二武昌失守，水军行至，〔二月已过，故云去二月。行至，犹言行将至也。摅，抽居翻。〕S按行石头还，〔行，下孟翻。〕左右人皆跳刀大呼〔杨正衡曰：跳，大么翻。呼，火故翻。〕云：『要当为陛下一死戢决之，』〔为，于伪翻。〕S意大喜，意必能，然便尽出金宝以赐与之。小人无状，得便驰走S惧，乃图降首。〔首，式救翻。〕降使适去，〔降，户江翻。使，疏吏翻。〕左右劫夺财物，略取妻妾，放火烧宫。S逃身窜首，恐不脱死。臣至，遣参军主者救断其火耳。〔断，丁管翻。〕周浚先入S宫，浑又先登S舟，臣之入观，皆在其后。S宫之中，乃无席可坐，若有遗宝，则浚与浑先得之矣。浚等云臣屯聚蜀人，不时送S，欲有反状。又恐动口又人，言臣皆当诛杀，取其妻子，冀其作乱，得骋私忿。〔骋，丑郢翻。〕谋反大逆，尚以见加，其余谤，〔，语相恶也，音达合翻。〕故其宜耳。今年平吴，诚为大庆；于臣之身，更受咎累。」〔累，力瑞翻。〕浚至京师，有司奏「浚违诏，大不敬，请付廷尉科罪。」诏不许。〔科，断也。〕又奏浚赦后烧贼船百三十五艘，辄敕付廷尉禁推，；〔此皆王浑亲党使为之。艘，苏刀翻。〕诏勿推。


     浑、浚争功不已，帝命守廷尉广陵刘颂校其事，以浑为上功，浚为中功。帝以颂折法失理，〔折法，犹折狱之折。折，断也。〕左迁京兆太守。〔魏文帝受禅，改京兆尹为太守，夷于列郡。〕


     庚辰，增贾充邑八千户；以王浚为辅国大将军，封襄阳县侯；杜预为当阳县侯；王戎为安丰县侯；封琅邪王軎二子为亭侯；增京陵侯不浑邑八千户，进爵为公；尚书内侯张华进封广武县侯，增邑万户；〔王浑除京陵旧食邑之外，增八千户，张华则增广武侯吧为万户。〕荀勖以专典诏命功，封一子为亭侯；〔勖为中书监，专典诏命。〕其余诸将及公卿以下，赏赐各有差。帝以平吴功，策告羊祜庙，乃封其夫人夏侯氏为万岁乡君，食邑五千户。〔夏，户雅翻。〕


     王浚自以功大，而为浑父子及党与所挫抑，每进见，〔见，贤遍翻。〕陈其攻伐之劳及见枉之状，或不胜忿愤，径出不辞；帝每容恕之。〔晋武之量，弘于随文。胜，音升。〕益州护军范通谓浚曰：「卿功则美矣，然恨所以居美者未尽善也。卿旋旆之日，角巾私第，〔晋志曰：巾以葛为之，形如刀横着之，古者尊卑共服之。余谓幅巾以横幅为之，角巾则巾之有角者。郭林宗遇雨，巾一角垫，则角巾也。〕口不言平吴之事；若有问者，则曰：『圣人〔【张：「人」作「主」。】〕之德，群帅之力，老夫何力之有！』此蔺生所以屈廉颇也，〔事见四卷周赧王三十六年。帅，所类翻。〕王浑能无愧乎！」浚曰：「吾始惩邓艾之事，〔邓艾之死，以锺会所蔽，艾情不得上通也。〕惧祸及身，不得无言；其终不能遣诸胸中，是吾褊也。」〔自知数陈其功及为浑所枉为褊。牖，补辨翻。〕时人咸以浚功重报轻，为之愤邑；〔为，于伪翻。〕博士秦秀等并上表讼浚之屈，帝乃迁浚z军大将军。〔考异曰：浚传云：「领步兵校尉，旧校唯五，置此营自浚始也。」按职官志：「屯骑、步兵、长水、越骑、射声校尉，是为五校，并汉官也。」然则步兵之名，非自浚始。武帝纪：「是年六月，丁丑，初置翊军校尉官，」疑浚所领者翊军也。〕王浑尝诣浚，浚严设备卫，然后见之。〔周勃就国，绛及河东吏至，常令家人被甲持兵以见之，亦犹王浚之严设备卫以见王浑也。此二人者，力足以定天下之难，智足以取一国，而其所以包周身之防乃尔，可笑也哉！〕


     杜预还襄阳，以为天下虽安，忘战必危，乃勤于讲武，申严戊守。又引怼⒘髟滤以浸田万余顷，〔水经注：硭出南阳鲁山县西尧山，东径呦兀又东南径昆阳县，又东北径颍川定陵县，东入于汝。U水出弘农卢氏县攻离山，东南径南阳西鄂县、宛县而屈，南过U阳县，又南过新野县，西过邓县，南入于沔。恚音丈几翻。U，音育。〕开扬口通零、桂之漕，〔水经注：扬水上承江陵县赤湖，东北流径郢城南，又东北与三湖水会。三湖者，合为一水，东通荒谷，东岸有冶父城。春秋传曰：「莫敖缢于荒谷，群帅囚于冶父，」谓此处也。春夏水盛，则南通大江，否则南迄江堤。扬水又东入华容县，又东；北与柞溪水合；又北径竟陵县，又北注于沔，谓之扬口。预传曰：旧水道惟沔、汉达江陵千数百里，北无通路，预乃开扬口，起夏水，达巴陵千余里，内泻长江之险，外通零、桂之漕。杜佑曰：夏水、扬口，在今江陵郡江陵县界。〕公私赖之。预身不跨马，射不穿札，〔札，甲札也。左传：潘踔党与养由基蹲甲而射之，彻七札焉。〕而用兵制胜，诸将莫及。预在镇，收饷遗洛中贵要，〔数，所角翻。遗，于季翻。〕或问其故，预曰：「吾但恐为害，不求益也。」


     王浑迁征东大将军，复镇寿阳。


     诸葛靓逃窜不出。〔靓入吴见七十七卷魏高贵乡公甘露二年。〕帝与靓有旧，靓姊为琅邪王妃，〔琅邪王軎。〕帝知靓在姊间，因就见焉。靓逃于厕，帝又逼见之，谓曰：「不谓今日复得相见！」靓流涕曰：「臣不能漆身皮面，〔自谓不能如豫让、聂政也。〕复绞パ眨诚为恨！」诏以为侍中；固辞不拜，归于乡里，终身不向朝廷而坐。〔诸葛氏之子皆有志节。〕


     六月，复封丹水侯睦为高阳王。〔睦贬爵见上卷咸宁三年。〕


     秋，八月，己未，封皇弟延祚为乐平王，寻薨。


     九月，庚寅，贾充等以天下一统，屡请封禅；帝不许。


     冬，十月，前将军青州刺史淮南胡威卒。〔帝以左、右、前、后四将军为四军。〕威为尚书，尝谏时政之宽。帝曰：「尚书郎以下，吾无所假借。」威曰：「臣之所陈，岂在丞、郎、令史，正谓如臣等辈，始可以肃化明法耳！」〔威，质之子也。〕


     是岁，以司隶所统郡置司州，凡州十九，〔考异曰：宋书州郡志云：「太康元年，天下一统，凡十六州，后又分雍、梁为秦，分荆、扬为江，分益为宁，分幽为平，而为二十矣。」按杜佑通典：「平吴，分十九州岛：司、兖、豫、冀、并、青、徐、荆、扬、凉、雍、秦、益、梁、宁、幽、平、交、广。」今从之。杜佑曰：司州治洛阳。兖治廪丘，今濮阳郡雷泽县。豫治项，今淮阳郡项城县。冀治房子，今赵郡县。并治晋阳。青治临。徐治彭城。荆初治襄阳，后治江陵。扬治寿春，后治建业。凉治武威。分三辅为雍，治京兆。分陇山之西为秦，治上。益治成都。分巴、汉之地为梁，治南郑。分云南为宁，治云南。幽治涿。分辽东为平，治昌黎。交治龙编。分合浦之北为广，治番禺。〕郡国一百七十三，户二百四十五万九千八百四十。


     诏曰：昔自汉末，四海分崩，刺史内亲民事，外领兵马。今天下为一，当韬戢千戈，刺史分职，皆如汉氏故事；〔察举郡县长吏而已。〕悉去州郡兵，大郡置武吏百人，小郡五十人。」交州牧陶璜上言：「交、广东西数千里，〔交州统合浦、交趾、新昌、武平、九真、九德、日南。广州统南海、临贺、始安、始兴、苍梧、郁林、桂林、高兴、宁浦郡。去，羌吕翻；下宜去同。〕不宾属者六万余户，至于服从官役，u五千余家。二州唇齿，唯兵是镇。又，宁州诸夷，接据上流，水陆并通，〔仆水、叶榆水、劳水、桥水皆出宁州界，入交、广界。又霍弋自宁州遗杨稷等经略交、广，是水陆并通也。〕州兵未宜约损，以示单虚。」仆射山涛亦言「不宜去州郡武备」；〔考异曰：涛传云「与卢钦论之」。按钦，咸宁四年三月已卒。〕帝不听。及永宁以后，盗贼群起，州郡无备，不能禽制，天下遂大乱，如涛所言。然其后刷史复兼兵民之政，州镇俞重矣。


     汉、魏以来，羌、胡、鲜卑降者，〔降，户江翻。〕多处之塞内诸郡。其后数因忿恨，杀害长吏，渐为民患。侍御史西河郭钦上疏曰：「戎狄强犷，〔处，昌吕翻。犷，古猛翻，粗恶貌。〕历古为患。魏初民少，〔少，诗沼翻。〕西北诸郡，皆为戎居，内及京兆、魏郡、弘农，往往有之。今虽服从，若百年之后有风尘之警，胡骑自平阳、上党不三日而至孟津，北地、西河、太原、冯翊、安定、上郡尽为狄庭矣。宜及平吴之威，谋臣猛将之略，渐徙内郡杂胡于边地，峻四夷出入之防，明先王荒服之制，〔禹贡：五服相距方五千里，荒服内距甸服二千里。〕此万世之长策也。」帝不听。〔为后诸胡乱华张本。〕


     二年〔（辛丑、二八一）〕


     春，三月，诏选孙S宫人五千人入宫。帝既平吴，颇事游宴，怠于政事，掖庭殆将万人。常乘车，〔晋志曰：羊车，一名辇车，上如轺，伏兔箱，漆画轮轭。〕恣其所之，至便退寝；宫人竞以竹叶插户，盐汁洒地，以引帝车。〔羊嗜竹叶而喜咸，故以二者引帝车。〕而后父杨骏及弟珧、济始用事，〔珧，余招翻。〕交通请谒，势倾内外，时人谓之三杨，旧臣多被疏退。山涛数有规讽，〔数，所角翻；下同。〕帝虽知而不能改。


     初，鲜卑莫护跋始自塞外入居辽西棘城之北，〔棘城在昌黎县界，是后慕容氏置棘城县。拓跋魏太武真君八年，并棘入昌黎郡龙城县。载记曰：莫护跋从宣帝伐公孙氏有功，拜率义不，始建国于棘城之北。〕号曰慕容部。〔魏书曰：汉桓帝时，鲜卑檀石槐分其地为东、中、西三部，中部大人曰柯最、阙居、慕容等，为大帅，是则慕容部之始也载记曰：莫护跋国于棘城之北，时燕、代多冠步摇冠，莫护跋见而好之，乃敛发袭冠，诸部困呼之为「步摇」，其后音讹，遂为慕容。或云：慕二仪之德，继三烷之容，遂以慕容为氏。余谓步摇之说诞；或云之说，慕容氏既得国，其臣子从而为之辞。〕莫护跋生木延，木延生涉归，迁于辽东之北，世附中国，数从征讨有功，拜大单于。〔单，音蝉。〕冬十月，涉归始寇昌黎。〔昌黎，汉之交黎县，属辽西郡，东汉属辽东属国都尉。魏正始五年，鲜卑内附，复置辽东属国，立昌黎县以居之，后立昌黎郡。慕容氏始此。考异曰：帝纪云「慕容@」按范亨燕书武宣纪：「@，泰始五年生，年十五，父单于涉归卒，」太康四年也。此年入寇，当是涉归。〕


     十一月，壬寅，高平武公陈骞薨。〔考异曰：帝纪云「大司马」。按骞以咸宁三年辞位，以高平公还第。〕


     是岁，扬州刺史周浚移镇秣陵。〔魏扬州治寿春，晋平吴，乃移治秣陵。扬者，江南之气躁劲，厥性轻扬。亦曰：州界多水，水波扬也。统丹杨、宣城、淮南、庐陵、庐江、毗陵、吴、吴兴、会稽、东阳、新安、临海、建安、晋安、豫章、临川、鄱阳、南康，凡十八郡。〕吴民之未服者，屡为寇乱，浚皆讨平之；宾礼故老，搜求俊V，威惠并行，吴人悦服。


     三年〔（壬寅、二八二）〕


     春，正月，丁丑朔，帝亲祀南郊。礼毕，喟然问司隶校尉刘毅曰：「朕可方汉之何帝t」对曰：「桓、灵。」帝曰：「何至于此t」对曰：「桓、灵卖官钱入官库，陛下卖官钱入私门，以此言之，殆不如也。」帝大笑曰：「桓、灵之世，不闻此言，今朕有直臣，固为胜之。」〔考异曰：地理志：「太康元年，省司隶，置司州」。毅传：「毅为司隶校尉，帝尝南郊，礼毕，问毅，」而无年月。晋春秋问毅在此月，而不言毅官。按毅传，「六年，自司隶迁左仆射，」或者此年尚未改为司州也，今从毅传。〕


     毅为司隶，纠绳豪贵，无所顾忌。〔绳，弹正也。纠，浚也。〕皇太子鼓吹入东掖门，〔臣子至宫掖门，屏仪导，下车而入。太子鼓吹入掖门为不敬。吹，昌瑞翻。毅劾秦之。〔劾，户概翻，又户得翻。〕中护军、散骑常侍羊L，与帝有旧恩，〔事见七十八卷魏元帝咸熙元年。L，音秀。〕典禁兵，豫机密十余年，恃宠骄侈，数犯法。〔数，所角翻。〕毅劾奏L罪当死；帝遣齐王条私请L于毅，毅许之。都官从事广平程卫径驰竹护军营，收L属吏，〔属，之欲翻。〕考问阴私，先奏L所犯狼籍，然后言于毅。帝不得已，免L官。未几，复使以白衣领职。〔几，居岂翻。〕





     L，景献皇后之从父弟也；后将军王恺，文明皇后之弟也；〔景帝羊后景献。文帝王后谥文明。从，才用翻。〕散骑常侍石〔【章：甲十一行本后」上有「侍中」二字；乙十一行本；孔本同；张校同。】〕崇，苞之子也。三年皆富于财，竞以奢侈相高：恺以~澳釜，〔~，盈之翻，饧也；说文曰：米Ъ逡玻灰辉唬哄θ跽呶~。澳，于到翻；今台、明谓以水沃釜为澳镬；又乙六翻。〕崇以蜡代薪；〔蜡，蜜滓也。〕恺作紫丝步障四十里，崇作锦步障五十里；〔步障，夹道设之以障蔽，若今之GQ。〕崇涂屋以椒，〔椒性温而芬馥。〕恺用赤石脂。〔本草图经曰：赤石济南射阳及太山之阴。苏恭云：济南、太山不闻出者；惟虢州卢氏县、泽州陵川县慈州昌乡县并有，及宜州诸山亦出，今出潞州，以色理鲜腻者为胜。〕帝每助恺，尝以珊瑚树赐之，〔本草：珊瑚，生海底，柯枝明润如红玉。〕高二尺许。恺似示石崇，崇便以铁如意碎之；〔铁如意，手挝也，以铁为之，若今之朋朵子。〕恺怒，以为疾己之宝。崇曰：「不足多恨，今还卿！」乃命左右悉取其家珊瑚树，高三、四尺者六、七株，如恺比者甚众，恺U然自失。〔U，虎晃翻。自失，不得意貌。〕


     车骑司马傅咸上书曰：〔晋志曰：骠骑以下及诸大将军不开府、非持节都督者，置长史、司马各一人。〔先王之治天下，〔治，直之翻。〕食肉衣帛，皆有其制，〔古者黎民五十而后食肉，六十而后衣帛。衣，于既翻。〕窃谓奢侈之费，甚于天灾。古者人稠地狭，而有储蓄，由于节也。今者土广人稀，而患不足，由于奢也。欲人崇俭，当诘其奢，奢不见诘，转相高尚，无有穷极矣！」〔诘，去吉翻。〕


     尚书张华，以文学才识，名重一时，论者皆谓华宜为三公；中书监荀勖、侍中冯以伐吴之谋深疾之。〔，都感翻。〕会帝问华：「谁可托后事者t」华对以「明德至亲，莫如齐王。」由是忤旨，〔忤，五故翻。〕勖因而谮之。甲午。以华都督幽州诸军事。华至镇，抚循夷夏，〔夏，户雅翻。〕誉望益振，帝复欲征之。冯侍帝，从容语及锺会，〔从，千容翻。〕曰：「会之反，颇由太祖。」〔会反见七十八卷魏元帝咸熙元年。文帝，庙号太祖。〕帝变色曰：「卿是何言邪！」免冠谢曰：「臣闻善御者必知六辔缓急之宜，故孔子以仲由兼人而退之，冉求退弱而进之。〔事见论语。〕汉高祖尊宠五王而夷咸，〔事并见汉高帝纪。五王，两韩信、彭越、英布、卢绾。〕光武抑损诸将而克终。〔光武渴构Τ荚ふ事，故皆保其福禄，无诛谴者。〕非上有仁暴之殊，下有愚智之异也，盖抑扬与夺，使之然耳。锺会才智有限，而太祖夸状无极，居以重势，委以大兵，使会自谓算无遗策，功在不赏，遂构凶逆耳。向令太祖录其小能，节以大礼，抑之以威权，纳之以轨则，则乱心无由生矣。」帝曰：「然。」稽首曰：「陛下既然臣之言，宜思坚冰之渐，〔稽，音启。易坤之初六曰：履霜坚冰至。象曰：履霜坚冰，阴始凝也。驯玫其道，至坚冰也。〕勿使如会之徒复致倾覆。」〔复，扶又翻。〕帝曰：「当今岂复有如会者邪t」因屏左右而言曰：〔屏，必郢翻。〕「陛下谋画之臣，着大功于天下，据方镇，总戎马者，皆在陛下圣虑矣。」帝默然，由是止不征华。


     三月，安北将军严诣败慕容涉归于昌黎，斩获万计。〔败，补迈翻。〕


     鲁公贾充老病，上遣笪太子省视起居，〔省，悉景翻。〕充自忧谥传，〔充自知奸回s逆，后当加恶谥，且磕芴恿际分笔诛。传，柱恋翻。〕从子模曰：「是非久自见，石可掩也！」〔从，才用翻。见，贤遍翻。〕夏，四月，庚午，充薨，世子黎民早卒，无嗣，妻郭槐欲以充外孙韩谧为世孙，〔韩谧，充伲韩寿之子。世孙，谓嫡孙承祖父之世者。〕郎中令韩咸、中尉曹轸谏曰：〔晋制，诸王及诸郡公国有郎中令、中尉、大农为三卿。〕「礼无异姓为后之文，今而行之，是使先公受讥于后世而怀愧于地下也。」槐不听。咸等上书，求改立嗣，事寝不报。槐遂表陈之，云充遗意。帝许之，仍诏「自非功如太宰，始封、无后者，皆不得以为比。」及太常议谥，博士秦秀曰：「充悖礼溺情，以乱大伦。〔悖，蒲内翻。〕昔养外孙莒公子为后，春秋书『莒人灭』。〔春秋：襄六年，莒人灭。公羊传曰：取后于莒也。莒女有为夫人者，立其出也。b梁传曰：莒人灭，非灭也，立异姓以祭祀，灭亡之道也。〕绝父祖之血，食开朝廷之乱原。按谥法：『昏乱纪度曰荒』，请谥荒公。」帝不从，更谥曰武。


     闰月，丙子，广陆成侯李胤薨。


     齐王攸德望日隆，荀勖、冯、杨珧皆恶之。〔恶，乌路翻。〕言于帝曰：「陛下诏诸侯之国，宜从亲者始。亲者莫如齐王，今独留京师，可乎t」勖曰：「百僚内外皆归心齐王，陛下万岁后，太子不得立矣。陛下试诏齐王之国，必举朝以为不可，则臣言验矣。」帝以为然。冬，十二月，甲申，诏曰：「古者九命作伯，或入毗朝政，或出御方岳，〔朝，直遥翻。周礼九命作伯。郑玄曰：上公有功德者，加命为二伯，得征五侯、九伯者也。郑司农云：长诸侯为方伯。〕其揆一也。侍中、司空齐王攸，佐命立勋，劬劳王室，其以为大司马、都督青州诸军事，侍中如故仍加崇典礼，主者详按旧制施行。」以汝南王亮为太尉、录尚书事、领太子太傅，光禄大夫山涛为司徒，尚书令卫为司空。


     征东大将军王浑上书，以为：「攸至亲盛德，侔于周公，宜赞皇朝，与闻政事。〔与，读曰预。〕今出攸之国，假以都督虚号，而无典戎干方之实，〔典戎，典兵也。诗韩奕曰：干不庭方。言为桢干也。〕亏友于款笃之义，惧非陛下追述先帝、文明太后待攸之宿意也。〔待攸事见上卷咸宁二年。〕若以同姓，宠之太厚，则有吴、楚逆乱之谋，汉之吕、霍、王氏，皆何人也！〔浑之意，盖谓齐王不当疑，三杨不当信也。〕历观古今，苟事之轻重所在，无不为害，唯当任正道而求忠良耳。若以智计猜物，虽亲见疑，至于疏者，庸可保乎！愚以为太子太保缺，宜留攸居之，与汝南王亮、杨珧共干朝事。三人齐位，足相持正，既无偏重相倾之势，又不失亲亲仁覆之恩，计之尽善者也。」〔覆，敷又翻。〕于是抹风王骏、光禄大夫李~、中护军羊L、侍中王济、甄德皆切谏；〔~，许记翻，又音熹。甄，之人翻。〕帝并不从。济使其妻常山公主及德妻长广公主俱入，稽颡涕泣，请帝留攸。〔稽，音启。〕帝恕，谓侍中王戎曰：「兄弟至亲，今出齐王，自是朕家事，而甄德、王济连遣妇来生哭人邪！」乃出济为国子祭酒，德为大鸿胪。〔自侍中出为外朝官。〕羊L与北军中候成粲谋见杨珧，手刃杀之；〔北军中候，汉官，掌北军五营；魏省。泰始四年，罢中军将军，置北军中候；七年，又罢中领军并焉。〕珧知之，辞疾不出，讽有司奏L，左迁太仆，L愤怨，发病卒。李~亦以年老逊位，卒于家。~在朝，〔朝，直遥翻；下同。〕姻亲故人，与之分衣共食，而未尝私以王官，人以此称之。


     是岁，散骑常侍薛莹卒。或谓吴郡陆喜曰：「莹于吴士当为第一乎t」喜曰：「莹在四五之间，安得为第一！夫以孙S无道，吴国之士，沉默其体，潜而勿用者，第一也；〔沈，持林翻。〕避尊居卑，禄以代耕者，第二也；侃然体国，执正不惧者，第三也；斟酌时宜，时献微益者，第四也；温恭修慎，不为谄首者，第于也；过此以往，不足复数。〔复，扶又翻。〕故彼上士多沦没而远悔吝，中士有声位而近祸殃。观莹之处身本末，又安得为第一乎！」〔远，于愿翻。近，其靳翻。处，昌吕翻。〕


     四年〔（癸卯、二八三）〕


     春，正月，甲申，以尚书右仆射魏舒为左仆射，下邳王晃为右仆射。晃，孚之子也。


     戊年，新沓康伯山涛薨。〔魏明帝景初三年，以辽东东沓县吏民过海居齐郡界者，立为沓县。〕


     帝命太常议崇锡齐王之物。博士庾簟⑻叔广、刘暾、〔簦读曰放。太叔，复姓。郑庄公之弟段封于京，谓之京城太叔，其后以为氏。又卫有太叔仪。暾，他昆翻。〕缪蔚、郭颐、秦秀、傅珍上表曰：〔缪，靡幼翻，又莫六翻，姓也。蔚，纡勿翻。〕「昔周选建明德以左右王室，周公、康叔、导荆皆大为三公，〔左传：卫太祝子鱼曰：武王之母弟八人，周公为太宰，康叔为司寇，导疚司空。左右，读如佐佑。的烁史。〕明股肱之任重，守地之位轻也。汉诸侯王，位在丞相、三公上，其入赞朝政者，乃有兼官，其出之国，亦不复假台司虚名为隆宠也。〔汉诸侯王赞朝政者，惟东平王苍耳。〕今使齐王贤邪，则不宜以母弟之亲尊居鲁、卫之常职；不贤邪，不宜大启土宇，表建东海也。古礼，三公无职，坐而论道，不闻以方任婴之。〔婴，萦也。〕惟宣王救急朝夕，然后命召穆公征淮夷，故其诗曰：『徐方不回，王日旋归。」〔见诗江汉、常武篇。〕宰相不得久在外也。今天下已定，六合为家，将数延三事，与论太平之基，〔数，色角翻。〕而更出之，去王城二千里，违旧章矣。」〔司马彪郡国志：齐国在洛阳东千八百里。〕簦纯之子；暾，毅之子也。艏染卟荩先以呈纯，纯不禁。


     事过太常郑默、傅士祭酒曹志，〔续汉志：博士祭酒一人；本仆射，中兴转为祭酒。胡广曰：官名祭酒，皆王位之元长也。〕志怆然叹曰：「安有如此之才，如此之亲，不得树本助化，而远出海隅！晋室之隆，其殆矣乎！」乃奏议曰：「古之夹辅王室，同姓则周公，异姓则太公，皆身居朝廷，五世反葬。〔礼记檀弓曰：太公封于营丘，比及五世，皆反葬于周。古人曰：「狐死正丘首，仁也。」〕及其衰也，虽有五霸代兴，岂与周、召之治同日而论哉！〔言五霸代兴以尊周室，不可与周、召夹辅之治同日而论也。治，直吏翻。自羲皇以来，岂一姓所能独有！当推至公之心，与天下共其利害，乃能享国久长。是以秦、魏欲独擅其权而u得没身，周、汉能分其利而亲疏为用，此前事之明验也。志以为当如博士等议。」帝览之，大怒曰：「曹志尚不明吾心，况四海乎！」〔谓曹志本魏陈思王植之子，植于魏文帝，兄弟也。文帝之禁制植者为何如，今尚不能明吾之心乎！〕且谓：「博士不答所问而答所不问，〔所问者，崇锡齐王礼物而已不问齐王当出与不当出也。〕横造异论。」下有司策免郑默。〔横，下孟翻。下，户嫁翻。〕于是尚书朱整、褚奏：「志寺侵官离局，〔，离灼翻。离，力智翻。〕迷罔朝廷，崇饰恶言，假托无讳，请收志等付廷尉科罪。」诏免志官，以公还第；〔志在魏嗣爵陈王，晋受禅，降为郅城县公。〕其余皆付廷尉科罪。


     庾纯诣廷尉自首：「粢砸椴菁示，愚浅听之。」诏免纯罪。〔首，式又翻。〕廷尉刘颂奏舻却蟛痪矗当弃市。尚书奏请报听廷尉行刑。尚书夏侯骏曰：「官立八座，正为此时。」〔六曹尚书并令、仆为八座。为，于伪翻。〕乃独为驳议。〔骏，北角翻。〕左仆射下邳王晃亦从骏议。奏留中七日，乃诏曰：「羰且橹鳎应为戮首；但艏胰俗允祝宜井广等七人皆丐其死命，〔丐，贷也。〕并除名。」


     二月，诏以济南郡益齐国。〔济，子礼翻。〕己丑，立齐王攸子长桨亭侯为北海王，〔乐，音洛。〕命攸备物典策，设轩县之乐，〔乐，天子宫县，诸侯轩县。轩县者，缺其一面。县，读曰悬。〕六佾之舞，黄钺朝车，乘舆之副从焉。〔朝，直遥翻。乘绳证翻。〕


     三月，辛丑朔，日有食之。


     齐献王攸愤怨发病，乞守先后陵。〔先后，谓文明皇后也。〕帝不许，遣御医诊视，〔诊，止忍翻，候脉也。〕诸医希旨，皆言无疾。河南尹向雄谏曰：「陛下子弟虽多，然有德望者少；齐王卧居京邑，所益实深，不可不思也。」帝不纳，雄愤恚而卒。〔恚，于避翻。〕攸疾转笃，帝犹催上道。〔上，时当翻。〕攸自强入辞，素持容仪，疾虽困，尚自整厉，举止如常，帝益疑其无疾；辞出数日，欧血而薨。帝往临丧，攸子缀庞唬〔号，户刀翻〕诉父病为医所诬。诏即诛医，以孜嗣。〔祝俱永翻。〕


     初，帝爱攸甚笃，为荀勖、冯等所构，欲为身后之虑，故出之。及薨，帝哀恸不已。冯侍侧，曰：「齐王名过其实，天下归之，今自薨殒，社稷之福也，陛下何哀之过！」帝收泪而止。诏攸丧礼依安平献王故事。〔事见七十九卷泰始八年。〕


     攸举动以礼，鲜有过事，虽帝亦敬惮之。每引之同处，必择言而后发。〔鲜，息善翻。处，昌吕翻。〕


     夏，五月，己亥，琅邪武王軎薨。


     冬，十一月，以尚书左仆射魏舒为司徒。


     河南及荆、扬寺六州大水。〔荆，强也，言其气躁强；亦曰警也，言南蛮数为寇逆，其人有道后服，无道先强，常警备也；又云，取荆山似名州。统江夏、南郡、襄阳、南阳、顺阳、义阳、新城、魏兴、上庸、建平、宜都、南平、武陵、天门、长沙、衡阳、湘东、零陵、邵陵、桂阳、武昌、安成。〕


     归命侯孙卒。


     是岁，鲜卑慕容涉归卒。弟删篡立，〔考异曰：载记「删」作「耐」。今从燕书。〕将杀涉归子@，@亡匿于辽东徐郁家。〔@，户贿翻，又五罪翻。载记曰：@，字弈z。杜佑曰：本名若洛@。〕


     六年〔（乙巳、二八五）〕


     春，正月，己亥，有青龙二，见武库井中。〔见，贤遍翻。考异曰：五行志作「癸卯」。今从帝纪。〕帝观之，有喜色。百官将贺，尚书仆射刘毅表曰：「昔龙降夏庭，卒为周祸。〔国语曰：夏之衰也，褒人之神化为二龙以同于夏庭。夏后卜疫之与去之与止之，莫吉；卜请其k而藏之，吉。乃布币而策告之。龙亡而k在，椟而^之，及殷、周，莫之发也。及厉王之末，发而观之，k流于庭，不可除也。王使妇人不帏而噪之，化为玄W以入于王府。府之重童妾未既B而遭之，既笄而孕，当宣王而生。不夫而育，故惧而弃之，鬻弧服者取之，以逃于褒。褒人有狱，以入于幽王，王遂嬖之，使为后，生伯服。欲杀太子，以成伯服，太子奔申。申侯与犬戎偻酰杀之骊山下。夏，户雅翻。卒，子恤翻。〕易称『潜龙勿用，阳在下也。』〔易干之初九爻辞。〕寻案旧典，无贺龙之礼。」帝从之。


     初，陈群以吏部不能审核天下之士，故令郡国各置中正，州置大中正，皆取本土之人任朝廷官、德充才盛者为之使，铨次等级以为九品，〔事见六十九卷魏文帝黄初元。〕有言行修着则升之，〔行，下孟翻。〕道义亏缺降之，吏部凭之以补授百官。行之浸久，中正或非其人，奸敝日滋。刘毅上疏曰：「今立中正，定九品，高下任意，荣辱在手，操人主之威福，夺天朝之权势，，〔操，千高翻。朝，直遥翻。〕公无考校之负，私无告讦之忌，〔谓铨次高下或有不当，而在公不以考校失实为罪负，发人隐慝，无所不至，而在私不以告讦为避忌。〕用心百态，营求万端，廉让之风灭，争讼之俗成，臣窃为圣朝耻之！〔为，于伪翻。〕盖中正之设，于损政之道有八：高下逐强弱，是非随兴，衰，一人之身，旬日异状，上品无寒门，下品无势族，一也。置州都者，〔州都，谓中正。〕本取州里清议咸所归服，将以镇异同，一言议也。今重其任而轻其人，使驳违之论横于州里，〔驳，北角翻。横，户孟翻。〕嫌雠之隙结于大臣，二也。本立格之j，为九品者，谓才德有优劣，伦辈有首尾也。今乃使优劣易地，首尾倒错，三也。〔错，千故翻。〕陛下赏善罚恶，无不裁之以法，独置中正，委以一国之重，曾无赏罚之防，又禁人不得诉讼，使之纵横任意，〔纵，子容翻。〕无所顾惮，诸受枉者，抱怨积直，不获上闻，四也。一国之士，多者千数，或流徙异邦，或取给殊方，〔谓衣食有不给者，客于殊方以取给也。〕面犹不识，况尽其才！而中正知与不知，皆当品状，采誉于台府，〔誉，音余。〕纳毁于流言，任己则有不识之蔽，听受则有彼此之偏，五也。凡求人才，欲以治民也，〔治，直之翻。〕今当官着效者或附卑品，在官无绩者更获高叙，是为抑功实而隆空名，长浮华而废考绩，六也。〔长，知两翻。〕凡官不人，事不同能。今不状其少之所直而但第为九品，以品取人，或非才能之所长，以状取人，则为本品之所限，徒结白论〔白，素也。释素餐者以为空餐，白论，犹空言也。〕而品状相妨，七也。九品所下不彰其罪，所上不列其善，各任爱憎，以植其私，天下之人焉得不懈德行而锐人事，八也。〔焉，于虔翻。懈，古隘翻。〕由此论之，职名中正，实为奸府；事名九品，而有八损；古今之失，莫大于此！宄家晕宜罢中正，除九品，弃魏氏之敝法，更立一代之美制。」太尉、汝南王亮、司空卫亦上疏曰：「魏氏承丧乱之后，〔丧，息浪翻。〕人士流移，考详无地，故立九品之制，粗且为一时选用之本耳。〔粗，坐五翻。〕今九域同规，大化方始，臣等以为宜皆荡除末法，咸用土断，〔以土著为断也。断，丁乱翻。〕自公卿以下，以所居为正，无复县客，〔县，读曰悬。〕远属异土，尽除中正九品之制，使举善进才，各由乡论，则华竞自息，各求于己矣。」始平王文学江夏李重上疏：〔自魏以，王国置师友、文学各一人。夏，户雅翻。上，时掌翻。〕以为：「九品既除，宜先开移徙，听相并就，则土断之实行矣。」帝虽善其言而终不能改也。


     冬，十二月，庚午，大赦。


     闰月，当阳成侯杜预卒。


     是岁，塞外匈奴胡太阿厚帅部落二万九千三百人来降；〔帅，读曰率。降，户江翻。〕帝处之塞内西河。〔处，昌吕翻。〕


     罢宁州入益州，置南夷校尉以护之。〔置宁州，见七十九卷泰始七年。考异曰：地理志：「太康三年，废宁州，置南夷校尉。」今从华阳国志。〕


     六年〔（乙巳、二八五）〕


     春，正月，尚书左仆射刘毅致仕，〔寻卒。〔考异曰：晋春秋在七年十月，今从本传。〕


     戊辰，以王浑为尚书左仆射，浑子济为侍中。浑主者处事不当，〔尚书主者也。处，昌吕翻。当，丁浪翻。〕济明法绳之。〔侍中管门下诸事，故得绳以法。〕济从兄佑，素与济不协，〔从，才用翻。〕因毁济不能容其父，帝由是疏济，后坐事免官。济性豪侈，帝谓侍中和峤曰：「我将骂济而后官之，如何t」峤曰：「济俊爽，恐不可屈。」帝召济，切让之，既而曰：「颇知愧不t」〔不，读曰否。〕济曰：「尺布、斗粟之谣，常为陛下愧之。〔谓帝不能容齐王攸也。为，于伪翻。〕他人能令亲者疏，臣不能令亲者亲，〔谓谏而不听也。〕以此愧陛下耳。」帝默然。峤，洽之孙也。〔和洽见六十六卷汉献帝建安十四年。〕


     青、梁、幽、冀州旱。


     秋，八月，丙戌朔，日有食之。


     冬，十二月，庚子，襄阳武侯王浚卒。


     是岁，慕容删为其下所杀，部众复迎涉归子@而立之。涉归与宇文部素有隙，〔宇文部亦鲜卑种，其先有大人曰普回，因狩得玉玺三纽，文曰「皇帝玺」。普回以为天授，其俗谓天子曰「宇文」，故国号宇文，并以为氏。何氏姓苑曰：「宇文氏出自炎帝，其后以尝草之功，鲜卑呼草为俟汾，遂号为俟汾氏，后世通称俟汾，盖音讹也。代为鲜卑单于。〕@请讨之，朝廷弗许。@怒，入寇辽西，杀略甚众。帝遣幽州讨@，战于肥如，〔肥如县属辽西郡。应劭曰：肥子奔燕、燕封于此，贤曰：肥如，今平州。〕@众大败。自是每岁犯边，又东击扶余，扶余王依虑自杀，〔虑，音闾。〕子弟走保沃沮。〔沮，千余翻。〕@夷其国城，驱万余人而归。


     七年〔（丙午、二八六）〕


     春，正月，甲寅朔，日有食之。魏舒称疾，固请逊位，以剧阳子罢。舒所为，必先行而后言，逊位之际，莫有知者。〔考异曰：舒逊位，纪、传皆无年月。本传曰：「以灾异逊位，帝不听；后甲正旦朝罢还第，表送章绶。本传又曰：「逊位之际，人莫知者。」若今年旦日食逊位，至他年正旦乃送章绶，不云「人无知者」。盖止因今者正旦朝罢，遂以灾逊位，不复起耳。〕卫与舒书曰：「每与足下共论此事，日日未果，〔言亦逊位，与共论此事，日复一日，未果如言。〕可谓『瞻之在前，忽焉在后』矣。」〔用论语颜渊之言。〕


     夏，慕容@寇辽东，故扶余王依虑子依罗求帅见人还复旧国，请援于东夷校尉何龛，〔帅，读曰率；下同。见，贤遍翻。见人，谓见存之人也。龛，口含翻。晋志曰：武帝置南蛮校尉于襄阳，西戎校尉于长安，南夷校尉于宁州；东夷校尉，盖亦帝所置，治辽东。〕龛遣督护贾沈将兵送之。〔魏、晋之间，方镇各置督护，领兵之官也。沈，持林翻。〕@遣其将孙丁帅骑邀之于路，〔骑，奇寄翻。〕沈力战，斩丁，遂复扶余。


     秋，匈奴胡都大博及萎莎胡各帅种落十万余口诣雍州降。〔杨正衡曰：「莎，素和翻。帅，读曰率。据晋书，萎莎胡，北狄种，盖亦匈奴类也。杜佑曰：晋史云：北狄各以部落为类，其入居塞内者，有屠各、萎莎、羌渠、贺赖等种。种，章勇翻。雍，于用翻。〕


     九月，戊寅，扶风武王骏薨。


     冬，十一月，壬子以陇西王泰都督关中诸军事。泰，宣帝弟馗之子也。〔馗，渠龟翻。〕


     是岁，鲜卑拓拔悉鹿卒，〔「鹿」，一作「禄」。〕弟绰立。〔自泰始以来，鲜卑慕容、拓拔二部日以强盛，故史着其世。〕


     八年〔（丁未、二八七）〕


     春，正月，戊申朔，日有食之。


     太庙殿陷，九〔【章：甲本十一行本「九」上有「秋」字；乙十一行本同；孔本同。】〕月，改营太庙，作者六万人。


     是岁，匈奴都督大豆得一育鞠等复帅种落万一千五百口来降。〔魏既分塞内匈奴为五部矣，自去年来，匈奴帅种落来降者一有余万口，史不言所以处之之地，此必自塞外来，北匈奴之种落也。复，扶又翻。〕


     春，正E，壬申朔，日有食之。〔比三年正且日食，帝寻晏驾，晋以大乱；天之示戒，盖昭昭矣。〕


     夏，六月，庚子朔，日有食之。


     郡国三十三大旱。


     秋，八月，壬子，星陨如雨。


     地震。






