卷第二百一十【唐纪二十六】起上章淹茂（庚戌）八月，尽昭阳赤奋若（癸丑）凡三年有奇。


     睿宗玄真大圣大兴孝皇帝下


     景云元年〔（庚戌、七一○）〕


     八月，庚寅，往巽第按问。〔此承上卷洛阳县官微闻其谋。〕重福奄至，县官驰出，白留守；群官皆逃匿，洛州长史崔日知独帅众讨之。〔重，直龙翻。守，式又翻。长，知两翻。帅，读曰率。〕


     留台侍御史李邕遇重福于天津桥，从者已数百人；驰至屯营，〔从，才用翻。即洛城左、右屯营也。〕告之曰：「谯王得罪先帝，〔言重福得罪中宗，居之均州。〕今无故入都，此必为乱；君等宜立功取富贵。」又告皇城〔东都皇城也。〕使闭诸门。重福先趣左、右屯营，营中射之，〔趣，七喻翻。射，而亦翻。〕矢知雨下。乃还趣左掖门，〔还，从宣翻。掖，音亦。〕欲取留守兵，见门闭，大怒，命焚之。火未及然，左屯营兵出逼之，重福窘迫，策马出上东，〔然，与燃同。窘，渠陨翻。上东，洛城上东门也，东面北来第一门。〕逃匿山谷。明日，留守大出兵搜捕，重福赴漕渠溺死。〔考异曰：睿宗实录、旧本纪皆云「癸巳重福反。」今从太上皇实录。〕日知，日用之从父兄也。〔从，才用翻。〕以功拜东都留守。


     郑置渤蠖嘈耄既败，梳髻，着妇人服，匿车中；〔郑于今翻。着，陟略翻。〕擒获，被鞫，股栗不能对。〔被，皮义翻。〕张灵均神气自若，顾衷唬骸复与此人举事，宜其败也！」与纸哉队诙都市。初，指嚼纯〕嫉媒；俊臣诛，附张易也；易之诛，附韦氏；韦氏败，又附谯王重福，竟坐族诛。〔史言张灵均虽幸祸好乱之人，犹能临死不变。郑终撸反复于群之间，冒利不顾，而畏死乃尔，乌足以权大事乎！〕严善思免死，流静州。〔岭南之静州，贞观中已改为富州。此静州属剑南，仪凤元年，以悉州之悉唐县置南和州，武后天授二年，更名静州。严善思死而流此，夙依嬖幸，今从乱又得以偷生。〕


     万骑恃讨诸韦之功，多暴横，〔骑，奇寄翻。横，户孟翻。〕长安中苦之；诏并除外官。又停以户奴为万骑；〔户奴为万骑，盖必起于永昌之后。〕更置发骑，隶左、右羽林。〔更，工衡翻。〕


     姚元之、宋Z及御史大夫毕构上言：「先朝斜封官悉宜停废。」〔Z，居影翻。上，时掌翻。朝，直遥翻。〕上从之。癸巳，罢斜封官凡数千人。〔斜封官见上卷中宗景龙三年。〕


     刑部尚书、同中书门下三品裴谈贬蒲州刺史。〔旧志：蒲州，京师东北三百二十四里。尚，辰羊翻。〕


     赠苏安恒谏议大夫。〔苏安恒死见二百八卷中宗景龙元年。恒，户登翻。〕


     九月，辛未，以太子少师致仕唐休Z为朔方道大总管。〔少，始照翻。〕


     冬，十月，甲申，礼仪使姚元之、未Z奏：〔唐世凡有国恤，皆以宰相为礼仪使，掌山陵、y庙等事。使疏吏翻。〕「大行皇帝神主，应y太庙，请迁义宗神主于东都，别立庙。」从之。〔义宗y庙见二百八卷中宗神龙元年。〕


     乙未，追复天后尊号为大圣天后。


     丁酉，以幽州镇守经略节度大使薛讷为左武卫大将军兼幽州都督。节度使之名自讷始。〔使，疏吏翻。考曰：统纪：「景云二年，四月，以贺拔延秀为河西节度使，节度之名自此始。」会要云：「景云二年，贺拔延嗣为凉州都督，充河西节，始有节度之号。」又云：「范阳节度自先天二年始除甄道一。」新表：「景云元年置河西诸军州节度、支度、营田大使。」按讷先已为节度大使，则节度之名不始于延嗣也。今从太上皇实录。是后天宝缘边御戎之地，置八节度使，其任愈重。受命之日，赐双旌、双节，得以专制军事。行则建节，树六纛，入境，州县筑节楼，迎以鼓角，衙仗居前，旌幢居中，大将鸣珂，金钲、鼓角居后，州县赍印迎于道左。又唐之制，有节度大使、副大使、节度使；其亲王领节度大使而不出合，则在镇知节度者为副大使；其异姓为节度使者有节度副使。至后唐开成二年七月敕：「顷因本朝亲王遥领方镇，其在镇者，遂云副大使佑节度事，但年代已深，相沿未改。今天下侯伯并正节旄，其未落副大使者，祗言节度使。」〕


     太平公主以太子年少，意颇易之；既而惮其英武，欲更择弱者立之以久其权，数为流言，云「太子非长，不当立。」〔少，诗照翻。易，以豉翻。数所角翻。〕己亥，制弁谕中外，以息浮议。公主每觇伺太子所为，纤介必闻于上，〔觇，丑廉翻，又丑艳翻。伺，相吏翻。〕太子左右，亦往往为公主耳目，太子深不自安。〔为诛太平公主及其支党张本。〕


     谥故太子重俊曰节愍。太府少卿万年韦凑上书，以为：「赏罚所不加者，则考行立谥以褒贬之。〔上，时掌翻。行，下孟翻。〕故太子重俊，与李多祚等称兵入宫，中宗登玄武门以避之，太子据鞍督兵自若；及其徒倒戈，多祚等死，太子方逃窜。向使宿卫不守，其为祸也胡可忍言！明日，中宗雨泣，〔雨泣者，泪下如雨也。〕谓供奉官曰：〔中书、门下两省官谓之供奉官。〕『几不与卿等相见。』其危如此。〔几，居希翻。〕今圣朝礼葬，谥为节愍，臣窃惑之。夫臣子之礼，过庙必下，〔下，遐嫁翻。〕过位必趋。汉成帝之为太子，不敢绝驰道。〔汉成帝为太子，初居桂宫。元帝尝急召之，太子出龙楼门，不敢绝驰道，西至直城门，得绝乃度，还入作室门。上迟之，问其故，以状对；乃着令太子得绝驰道。〕而重俊称兵宫内，跨马御前，无礼甚矣。若以其诛武三思父子而嘉之，则兴兵以诛奸臣而尊君父可也；今欲自取之，是与三思竞为逆也，又足嘉乎！若以其欲废韦氏而嘉之，则韦氏于时逆状宋彰，大义未绝，苟无中宗之命而废之，是胁父废母也，庸可乎！汉戾太子困于江充之谗，发忿杀充，虽兴兵交战，非围逼君父也；兵败而死，〔事见二十二卷武帝征和二年。〕及其孙为天子，始得改葬，犹谥曰戾。〔见二十四卷宣帝本始元年。〕况重俊可谥之曰节愍乎！臣恐后之乱臣贼子，得引以为〔心，开悖逆之，原非所以彰善瘅恶也，〔彰，明也；瘅，病也。明其为善，病其为恶者也。瘅，丁但翻。〕请改其谥。多祚等从重俊兴兵，不为无罪。陛下今宥之可也，名之为雪，亦所未安。」上甚然其言，而执政以为制命已行，不为追改，〔为，于伪翻。〕但停多祚等赠官而已。


     十一月，戊申朔，以姚元之为中书令。


     己酉，葬孝和皇帝于定陵，〔定陵在雍州富平城西北十五里。〕庙号中宗。朝议以韦后有罪，不应y葬。追谥故英王妃赵氏曰和思顺圣皇，求其瘗，莫有知者，〔妃死见二百二卷高宗上元二年。〕乃以t衣招魂，〔唐制：皇后之服三：t衣、鞠衣、f衣。t衣者，受册、助祭、朝会大事之服也。深青织成为之，画，赤质，五色，十二等，素纱中单，黼领，朱罗谷Fq，蔽膝随裳色，以致领为缘，用翟为章，三等，青衣革带，大带随衣色，裨约纽佩绶如天子，青袜，舄加金舄。〕覆以夷衾，〔覆，敷又翻。〕y葬定陵。


     壬子，侍中韦安石罢为太子少保，左仆射、同中书门下三品苏z罢为少傅。


     甲寅，追复裴炎官爵。


     初，裴軎先自岭南逃归，复杖一百，徙北庭。〔軎，读曰胄。复，扶又翻。〕至徙所，殖货任侠，常遣客都下事。武后之诛流人也，〔裴炎死，軎先流岭南，见二百三卷武后光宅元年。诛流人见二百五卷长寿二年。，休正翻。〕軎先先知之，逃奔胡中；北庭都护追获，囚之以闻。使者至，流人尽死，軎先以待报宋杀。既而武后下制安抚流人，有未死者悉放还，軎先由是得归。至是求炎后，独軎先在，拜詹事丞。〔詹事丞，正六品上，掌判詹事府事。〕


     壬戌，追复王同皎官爵。〔王同皎死见二百八卷中宗神龙二年。〕


     庚午，许文贞公苏坏薨。制起复其子F为工部侍郎，F固辞。〔F，他鼎翻。〕上使李曰知谕旨，日知终坐不言而还，〔坐，徂卧翻。〕奉曰：「臣见其哀毁，不忍发言，恐其陨绝。」上乃听其终制。


     十二月，癸未，上以二女西城、隆昌公主为女官，以资天皇太后之u，仍欲于城西造观。〔观，古玩翻。道士所居曰观。〕谏议大夫宁原悌上言：以为「先朝悖逆庶人以爱女骄盈而及祸，新城、宜都以庶嵋炙鸲获全。〔新城公主下嫁武延晖，宜城公主下嫁裴巽，皆中宗女。〕又释、道二家皆以清净为本，不当广营寺观，劳人费财。梁武帝致败于前，先帝取灾于后，殷鉴不远。今二公主入道，将为之置观，〔观，古玩翻。为，于伪翻。〕不宜过为崇丽，取谤四方。又，先朝所亲狎诸僧，尚在左右，宜加屏斥。」〔朝，直遥翻。屏，卑郢翻。〕上览而善之。


     宦者闾兴贵以事属长安令李朝隐，〔属，之欲翻。朝，直遥翻；下同。〕朝隐系于狱。上闻之，召见朝隐，劳之曰：「卿为赤县令，能如此，朕复何忧！」〔劳，力到翻。复，扶又翻；下无复同。〕因御承天门，集百官及诸州朝集使，宣示以朝隐所为。且下制称「宦官遇宽柔之代，必弄威权。朕览前载，每所叹息。能副朕意，实在斯人，可加一阶为太中大夫，赐中上考及绢百匹。」


     壬辰，奚、I犯塞，掠渔阳、雍奴，出卢龙塞而去。〔渔阳县本属幽州，中宗神龙元年分属营州。雍奴县，汉以来属渔阳郡，隋属涿郡，唐属幽州。卢龙，汉肥如县也，属辽西郡，隋开旺十八年，更名卢龙，属北平郡，唐带平州。I，而立翻。〕幽州都督薛讷追击之，弗克。


     旧制，三品以上官册授，五品以上制授，六品以下敕授，〔唐王言之制有七：一曰册书，二曰制书，三曰忍劳制书，四曰发敕，五曰敕旨，六曰论事敕书，七曰敕牒。〕皆委尚书省奏拟，文属吏部，武属兵部，尚书曰中铨，侍s曰东西铨。〔所谓三铨也。〕中宗之末，嬖幸用事，选举混淆，无复纲纪。至是，以宋Z为吏部尚书，李又、卢从愿为侍郎，皆不畏强御，请谒路绝。集者万余人，留者三铨不过二千，人服其公。以姚元之为兵部尚书，陆象先、卢怀慎为侍郎，武选亦治。〔选，须绢翻。治，直吏翻。〕从愿，承庆之族子；〔卢承庆，见二百卷高宗显庆四年。〕象先，元方之子也。〔陆元方，见二百五卷天后圣元年。〕


     侍御史G城倪若水，〔G城县，前汉属真定国，复汉以来属巨鹿郡，唐属恒州。〕奏弹国小祭酒祝钦明、司业郭山恽乱常改作，希旨病君；〔谓郊祀请以韦后亚献也。〕于是左授钦明饶州刺史，山恽括州长史。〔旧志：饶州，京师东南三千二百六十二里。括州后为处州，京师东南四千二百七十八里。〕


     侍御史杨孚，弹纠不避权贵，权贵毁之，上曰：「鹰搏狡兔，须急救之，不尔必反为所噬。御史绳奸慝亦然。苟非人主保卫之，则亦为奸慝所噬矣。」孚，隋文帝之侄孙也。


     置河西节度、支度、营田等使，领凉、甘、肃、伊、瓜、沙、西七州，治凉州。〔唐制，凡天下边军，皆有支度使，以计军资粮仗之用。节度不兼支度者，支度自为一司；其兼支度者，则节度使自支度。凡边防镇守转运不给，则开置屯田以益军储，于是有营田使。使，疏吏翻。度，徒洛翻。〕


     姚州群蛮，先附吐蕃，摄监察御史李知古请发兵击之；既降，〔降，户江翻。〕又请筑城，列置州县，重税之。黄门侍郎徐坚以为不可；〔句断。〕不从。知古发剑南兵筑城因欲诛其豪杰，掠子女为奴婢。群蛮怨怒，蛮酋傍名引吐蕃攻知古，杀之，以其尸祭天，由是姚、`路绝，连年不通。〔酋，慈由翻。`，音髓。〕


     安西都护张玄表侵掠吐蕃北境，吐蕃虽怨而未绝和亲，乃赂鄯州都督杨矩，请河西九曲之地以为公主汤沐邑；矩奏与之。〔九曲者，去箦石军三百里，水甘草良，宜畜牧，盖即汉大、小榆谷之地，吐蕃置洪济、大汉门等城以守之。史为杨矩后悔惧自杀张本。善，时战翻，又音善。〕


     二年〔（辛亥、七一一）〕


     春，正月，癸丑，突厥可汗默啜遣使请和；许之。〔厥，九勿翻。可，从刊入声。汗，音寒。使，疏吏翻。〕


     己未，以太仆卿郭元振、中书侍郎张说并同平章事。〔说，读曰悦。〕


     以温王重茂为襄王，充集州刺史，遣中郎将将兵五百就防之。〔旧志：集州，京师西南一千四百二十五里。将，即亮翻。〕


     乙丑，追立妃刘氏曰肃明皇后，陵曰惠陵；德妃窦氏曰昭成皇后，陵曰请陵。皆魂葬于东部城南，〔二妃死见二百五卷武后长寿二年。〕立庙京师，号仪坤庙。〔会要，仪坤庙在亲仁里。〕窦氏，太子之母也。


     太平公主与益州长史窦怀贞等结为朋党，欲以危太子，使其伲唐邀韦安石至其第，〔，子峻翻。〕安石固辞往。上尝密召安石，谓曰：「闻朝榻郧阈亩宫，卿宜察之。」对曰：「陛下安得亡国之言！此必太平之谋耳。太子有功于社稷，仁明孝友，天下匠知，愿陛下无惑谗言。」上瞿然曰：〔瞿，俱遇翻。瞿然，惊视之貌。〕「朕知之矣，卿勿言。」时公主在帘下窃听之，以飞语陷安石，欲收按之，赖郭元振救之，得免。


     公主又尝乘辇邀宰相于光范门内，〔唐六典曰：宣政殿前西廊曰月华门，门西中书省，省西南北街，南直昭庆门，出光范门。韩愈伏光范门下上宰相书即此。〕讽以易置东宫，众皆失色，宋Z抗言曰：「东宫有大功于天下，真宗庙社稷之主，公主柰何勿有此议！」


     Z与姚元之密言于上曰：「未王陛下之元子，豳王高宗之长孙，〔豳王守礼，章怀太子贤之子。长，知两翻。〕太平公主交构其间，将使东宫不安。请出宋王及豳王皆为刺史，罢岐、薛二王左、右羽林，使为左、右率以事太子。〔韦氏初平，二王领羽林。东宫五率，分为左、右十率。此指左右卫率。〕太平公主请与武攸暨皆于东都安置。」上曰：「朕更无兄弟，惟太平一妹，岂可远置东都！诸王惟卿所处。」〔处，昌吕翻。〕乃先下制云：「诸王、驸马自今毋得典禁兵，见任者皆改他官。」〔见，贤遍翻。〕


     顷之，上谓侍臣曰：「术者言五日中当有急兵入宫，卿等为朕备之。」〔为，于季翻；下为陛同。〕张说曰：「此必谗人欲离间东宫。〔间，古苋翻。〕愿陛下使太子监国，〔监，古衔翻。〕则流言自息矣。」姚元之曰：「张说所言，社稷之至计也。」上说。〔说，与悦同。〕


     二月，丙子朔，以宋王成器为同州刺史，豳王守礼为豳州刺史，〔旧志：同州，京师东北二百五十五里；豳州，京师西北四百九十三里。〕左羽林大将军岐王隆范为左卫率，右羽林大将军薛王隆业为右卫率；太平公主蒲州安置。


     丁丑，命太子监国，六品以下除官及徒罪以下，并取太子处分。〔处，昌吕翻。分，扶问翻。〕


     殿中侍御史崔莅、太子中允薛昭素言于上曰：「斜封官皆先帝所除，恩命已布，〔斜封官，见上卷中宗景龙二年。〕姚元之等建议，一朝尽夺之，彰先帝之过，为陛下招怨。〔为，于伪翻。〕今众口沸腾，逃诤Ｄ冢恐生非常之变。」太平公主亦言之，上以为然。戊寅，制：「诸缘斜封别敕授官，先停任者，并量材叙用。」〔量，音良。考异曰：朝野佥载云：「未Z、毕构出后，见鬼人彭君卿受斜封人贿奏云：『孝和怒曰：「我与人官，何却！」』于是斜封皆复旧职。」今不取。〕


     太平公主闻姚元之、宋Z之谋，大怒，以让太子。太子惧，奏元之、Z离间姑、兄，〔姑，谓太平公主；兄，谓宋王、豳王。闻，古苋翻。〕谓从极法。甲申，贬元之为申州刺史，Z为楚州刺史。〔旧志：申州至京师一千七百九十六里；楚州，京师东南二千五百一里。〕丙戌，宋王、豳王亦寝刺史之命。


     中书舍人、参知机务刘幽求罢为户部尚书；以太子少保韦安石为侍中。安石与李日知代姚、宋为政，自是纲纪紊乱，复如景龙之世矣。〔紊，音问。复，扶又翻，又如字。〕前右率府铠曹参军柳泽上疏，以为：「斜封官皆因仆妾汲引，岂孝和之意！〔中宗谥孝和皇帝。率，所律翻。上，时掌翻。疏，所去翻。〕陛下一切黜之，天下莫不称明。一旦忽尽收叙，善恶不定反复相功，何陛下政令之不一也！议者咸称太平公主令胡僧慧范曹引此曹，诳误陛下。〔诳，居况翻。〕臣恐积小成大，为祸不细。」上弗听。泽，亨之孙也。〔柳亨事隋为王屋长，归高祖，以女孙窦氏妻之，历事太宗，位至检校岐州刺史。〕


     左、右万骑与左、右羽林为北门四军，使葛福顺等将之。〔骑，奇寄翻。将，即亮翻，又音如字。〕


     三月，以宋王成器女为金山公主，许嫁突厥默啜。〔厥，九勿翻。啜，叱劣翻。〕


     夏，四月，甲申，宋王成器让司徒；许之，以为太子宾客。以韦安石为中书令。


     上召群臣三品以上，谓曰：「朕素怀澹泊，不以万乘为贵，〔澹，徒览翻。乘，绳证翻。〕曩为皇嗣，又为皇太弟，皆辞不处。〔为皇嗣见二百四卷天授元年；辞太弟见二百八卷神龙元年。嗣，祥吏翻。处，昌吕翻。〕今欲传位太子，何如t」群臣莫对。太子使右庶子李景伯固辞，不许。殿中侍御史和逢尧附太平公主，言于上曰：「陛下春秋未高，方为四海依仰，岂得遽尔！」上乃止。


     戊子，制：「凡政事皆取太子处分。〔处，昌吕翻。分，扶问翻。〕其军旅死刑及五品已上除授，皆先与太子议之，然后以闻。」


     辛卯，以李日知守侍中。


     壬寅，赦天下。


     五月，太子请让位于宋王成器；不许。请召太平公主还京师；许之。


     庚戌，制：「则天皇后父母坟仍旧为昊陵、顺陵，量置官属。」〔废武氏二陵见二卷元年。量，音良。〕太平公主为武攸暨请之也。〔为，于伪翻；下各为同。〕


     辛酉，更以西城为金仙公主，隆昌为玉真公主，各为之造观，〔金仙、玉真二观皆造于京城内辅兴坊；玉真观，本窦诞旧宅，兴金仙观相对。更，工衡翻。〕逼夺民居甚多，用功数百万。右散骑侍魏知古、黄门侍郎李又谏，不听。〔散，悉翻。骑，奇寄翻。〕


     壬戌，殿中监窦怀贞为御史大夫、同平章事。


     僧慧范恃太平公主势，逼夺民产，御史大夫薛谦光与殿中侍御史慕容奏弹佟９主诉于上，出谦光为州刺史。〔考异曰：统纪曰：「监察御史慕容奏弹西明寺僧慧范，以其通宫人长氏，张即太平公主乳母也，侵夺百姓。上以为御史当不避豪贵；见公主出居蒲州，乃敢弹射，在日不言，状涉间骨肉，遂贬为密州员外司马。」今从旧传。〕


     时遣使按察十道，〔太宗贞观十八年，遣十七遣巡察；武后垂拱初，亦尝遣九逆察，天授二年又遣十道存抚使。至是分为十道按察使，以廉按州郡，二周年一替。使，疏吏翻。〕议者以山南所部阔远，乃分为东西道；又分陇右为河西道。六月，壬午，又分天下置汴、齐、兖、魏、冀、并、蒲、~、泾、秦、益、、遂、荆、岐、通、梁、襄、提、安、闽、越、洪、潭二十四都督，〔武德元年，改蜀郡为益州。州，汉涪县地，江左置巴西郡，西魏曰潼州，隋开皇改州，大业初废州为金山郡，唐武德初复曰州。又武德二年置闽州于闽县，开元十三年更闽州为福州。~，音肤。〕各纠察所部刺史以下善恶，惟洛及近畿州不隶都督府。〔雍、华、同、商、岐、豳为京畿；洛、汝为都畿。〕太子右庶子李景伯、舍人卢G等上言：〔G，音甫。〕「都督专杀杀生之柄，权任太重，或用非其人，为害不细。今御史秩卑望重，以时巡察，奸宄自禁。」〔宄，音轨。〕其后竟罢都督，但置十道按察使而已。


     秋，七月，癸巳，追复上官昭容谥曰惠文。〔追复其昭容之职而加之以谥。〕


     乙卯，以高祖故宅枯柿复生，赦天下。〔时诏以兴圣寺是高祖旧宅，有柿树，天授中枯死，至是重生，大赦天下。复，扶又翻，又如字。〕


     己巳，以右御史大夫解琬为朔方大总管。琬考按三城戍兵，〔三城，三受降城也。解，户买翻。〕奏减十万人。


     庚午，以中书令韦安石为左仆射兼太子宾客、同中书门下三品。太平公主以安石不附己，故崇以虚名，实去其权也。〔去，羌吕翻。〕


     九月，庚辰，以窦怀贞为侍中。怀贞每退朝，必诣太平公主第。〔朝，直遥翻。〕时修金仙、玉真二观，群臣多谏，怀贞独劝成之，身自督役。时人谓怀贞前为皇后阿，〔事见上卷中宗景龙二年。，正奢翻。〕今为公主邑司。〔唐公主有邑司令、丞，掌其主家财货出入、田园征封之事。考异曰：睿宗实录云：「乙卯，御史大夫窦怀贞为侍中。」太上皇实录云：「庚辰，御史大夫、同中书门下三品窦怀贞为侍中，知金仙、玉真公主邑司事。」旧纪，己卯，怀贞为恃中。新纪、新表，「乙亥，怀贞守恃中。」按是月癸酉朔，又怀贞以自督修二观之故，时人语曰：「窦仆射前为皇后国，今为公主邑丞。」非真知邑司也。今从旧纪。〕


     冬，十月，甲辰，上御承天门，引韦安石、郭元振、窦怀贞、李日知、张说宣制，责以「政教多阙，水旱为灾，府库益竭，僚吏日滋；虽朕之薄德，亦辅佐非才。安石可左仆射、东都留守，〔守，手又翻。元振可吏部尚书，怀贞可左御史大夫，日知可户尚书，说可左丞，并罢政事。」以吏部尚书刘幽求为侍中，右散骑常侍魏知古为左散骑常侍，太子詹事崔为中书侍郎，并同中书门下三品；中书侍郎陆象先同平章事。皆太平公主之志也。


     象先清净寡欲，言论高远，为时人所重。私侍太平公主，公主欲引以为相，〔相，息亮翻。〕请与象先同升，公主不可，曰：「然则亦不敢当。」公主乃为之并言于上，〔为，于伪翻。〕上不金欲用，公主涕泣以请，乃从之。〔考异曰：朝野佥载云：「妻美，并二女皆得幸于太子。时人胜之曰：『托庸才于主第，进艳妇于春宫。』」今不取。〕


     右补阙辛替否上疏，以为：「自古失道破国亡家者，口说不如身逢，耳闻不如目剑怀记胍员菹滤目秸哐灾。太宗皇帝，陛下之祖也，拨乱返正，〔用太史公拨乱世返之正语意。〕开基立极；官不虚授，财无枉费；不多造寺观而有福，不多度僧尼而无灾，〔观，古玩翻；下同。尼，女夷翻。〕天地垂佑，风雨时若，〔若，顺也。〕粟帛充溢，蛮夷率服，享国久长，名高万古。陛下何不取而法之！中宗皇帝，陛下之兄，弃祖宗之业，徇女子之意；无能而禄者数千人，无功而封者百余家；造寺不止，费财货者数百亿，度人无穷，免租庸者数十万，所出日滋，所入日寡；夺百姓口中之食以养贪残，剥万人体上之衣以涂土木，于是人怨神怒，众叛亲离，水旱并臻，公私俱罄，享国不永，祸及其身。陛下何不忝而改之！自顷以来，水旱相继，兼以霜蝗，人无所食，未闻赈恤，〔赈，津忍翻。〕而为二女造观，用钱百余万缗，以供无用之役乎！陛下族韦氏之家而不去韦氏之恶，〔去，羌吕翻。〕忍弃太宗之法，不忍弃中宗之政乎！且陛下与太子当韦氏用事之时，日夕忧危，切齿于凶；〔群凶，谓韦温、宗楚客等。〕今幸而除之，乃不改其所为，臣恐复有切齿于陛下者也。然则陛下又何恶于群凶而诛之！〔复，扶又翻。恶，乌路翻。〕昔先帝之怜悖逆也，〔帝追废安乐公主为悖逆庶人，故称之。悖，蒲内翻，又蒲没翻。〕宗晋卿为之造第，赵屐温为之葺园，〔为，于伪翻。〕殚国财，竭人力，第成不暇游，而身为戮没。今之造观崇侈者，必非陛下、公主之本意，殆有宗、赵之徒从而劝之，不可不察也。陛下不停斯役，臣恐人之愁怨，不减前朝之时。人人知其祸败而口不敢言，言则刑刃随之矣。韦月将、燕钦融之徒，先朝诛之，惟陛下察之。」上虽不能从，而嘉其切直。


     御史中丞和逢尧摄鸿胪卿，使于突厥，〔胪，陵如翻。使，疏吏翻。〕说默啜曰：「处密、坚昆闻可汗结婚于唐，皆当归附。可汗何不袭唐冠带，使诸胡知之，岂不美哉！」默啜许诺，明日，幞头、衣紫衫，南向再拜，称臣，〔朴头、紫衫，唐三品已上之服也。幞头起于后周，便武事者也。太宗时，马周上议，以礼无服衫之文，请加栏袖F。帧说，输u翻。幞，防玉翻。衣，于既翻。〕遣其杨我支及国相随逢尧入朝，十一月，戊寅，至京师。逢尧以奉使功，迁户部侍郎。


     壬辰，令天下百姓二十五入军，五十五免。


     十二月，癸卯，以兴昔亡可汗阿史那献为招忍十姓使。


     上召天台上道士司马承祯，〕临海记：天台山超然秀出，山有八重，视之如一，高一万八千丈，周回八百里。又有飞泉，垂流千仞。时属台州唐兴县界。我朝太祖建隆元年，始改唐兴县为天台县。其山在今县西二十余里。〕问以阴阳数术，对曰：「道者，损之又损，以至于无为，安肯劳心以学术数乎！」上曰：「理身无为则高矣，如理国何t」对曰：「国犹身也，顺物自然而心无私，则天下理矣。」上叹曰：「广成之言，无以过也。」〔广成子居崆峒之上黄帝立下风而问道。〕承祯固请还山，上许之。


     尚书左丞卢藏用指终南山〔程大昌曰：终南山横亘关中，南面西起秦、陇，东澈蓝田，凡雍、岐、d、鄂、长安、万年相去且八百里，而连绵峙据其南者，皆此一山也。毛公曰：终南，周之名山中南也，中南即终南也。关中记曰：言居天之中、都之南也。〕谓承祯曰：「此中大有佳处，何必天台！」丞祯曰：「以愚观之，此乃仕宦之快捷方式耳！」藏用尝隐终南，则天时征为左拾遣，故承祯言之。


     玄宗至道大圣大明孝皇帝上之上〔讳隆基，睿宗第三子也。此谥，广德元年所定。〕


     先天元年〔（壬子、七一二）是年八月方改元先天。〕


     春，正月，〔考异曰：新纪、表：「壬辰，以陆象先同中书门下三品。」太上皇、。睿宗实录、旧纪皆无之。不知新书何出，今不取。〕辛巳，睿宗祀南郊，初因〔【章：十二行本「因」作「用」；乙十一行本同；孔本同。】〕谏议大夫贾曾议合祭天地。〔欧阳修曰：古者祭天于圆丘，在国之南，祭地于泽中之方丘，在国之北。所以顺阴阳，因高下，以事天地，以其类也。而后世有合祭之文。则天天册万岁元年，亲享南郊，始合祭天地。至是曾议曰：有虞氏E黄帝而郊喾，夏后氏E黄帝而郊鲧，郊之与庙，皆有E也。E于庙则祖宗合食于太祖，E于郊则地o群望皆合食于圆丘，以始祖配享；盖有事之大祭，非常祭也。三辅故事：祭于圆丘，上帝、石土，位皆南面。则汉尝合祭也。时皆曾言为然。〕曾，言忠之子也。〔言忠见二百一卷高宗总章元年。〕


     戊子，幸憾，〔水经注：霸水北历蓝田川，又左合核。核径长乐坡西，是后韦坚引为广运潭，在京师苑城之东；此地又在核之东。〕耕藉田。〔藉，在亦翻。〕


     己丑，赦天下；改元太极。


     乙未，上御安福门，宴突厥杨我支，以金山公主示之；既而会上传位，婚道不成。


     以左御史大夫窦怀贞、户部尚书岑羲并同中书门下三品。


     二月，〔考异曰：太上皇实录云：「命皇太子送金山公主往并州，令幽州都督裴怀古节度内发三万兵赴黑山道，并州长史薛讷节度内发四万兵于汾州迎皇太子，右御史大夫朔方大总管解琬节度内发二万兵赴单于道。太子既亲征，诸军一事以上并取处分，按以军法从事。」他书皆无此事。按太子送公主与突厥和亲，安用九万兵！又岂得谓之亲征！今不取。〕辛酉，废右御史台。〔武后光宅元年，改御史台为肃政台，分左、右。神龙元年，为左、右御史台。〕


     蒲州刺史萧至忠自托于太平公主，公主引为刑部尚书。〔考异曰：旧传及刘M小说，皆云「自晋州刺史入为尚书。」今从太上皇、睿宗录。〕华州刺史蒋钦绪，其妹夫也，谓之曰：「如子之才，何忧不达！勿为非分妄求。」〔分，扶问翻。〕至忠不应。钦绪退，叹曰：「九代卿族，一举减之，可哀也哉！」〔引左传卫太叔仪之言。至忠，萧德言之曾孙，故云然。〕至忠素有雅望，尝自公主第门出，遇宋Z，Z曰：「非所望于萧君也。」至忠笑曰：「善乎宋生之言！」遽策马而去。


     幽州大都督薛讷镇幽州二十余年，〔按武后圣历元年，薛讷方自蓝田令擢为安东道经略。〕吏民安之，未尝举兵出塞，虏亦不敢犯。与燕刺史李Q有隙，〔武德六年，自营州迁燕州于幽州城中。燕，因肩翻。Q，将邻翻，又即刃翻。〕Q毁之于刘幽求，幽求荐左羽林将军孙绱之。〔纾此缘翻。〕三月，丁丑，以缥幽州大都督，徙讷为并州长史。


     夏，五月，益州獠反。〔獠，鲁皓翻。〕


     戊寅，上祭北郊。


     辛巳，赦天下，改元延和。


     六月，丁未，右散骑常侍武攸暨卒，〔卒，子恤翻。〕追封定王。


     上以节愍太子之乱，岑羲有保护之功，〔节愍之难，冉祖雍诬帝及太平与太子连谋，赖羲与萧至忠保护得免。〕癸丑，以羲为侍中。


     庚申，幽州大都督孙缬朕汕趵畲筢T战于冷陉，〔贞观中，奚酋可度者内附，赐姓李，后遂以李为姓。酋，慈由翻。T，音蒲。陉，音刑。考异曰：上皇录云「甲子」，今从睿宗录。〕全军覆没。


     是时，缢ё箧缥澜军李楷洛，左威卫将军周以悌发兵二万、骑八千，分为三军，以袭奚、契丹。〔帅读曰率。骁，坚尧翻。骑，奇寄翻。契，欺讫翻，又音吃。〕将军乌可利谏曰：「道险而天热，悬军远袭，往必败。」缭唬貉讷在边积年，竟不能为国家复营州。〔营州陷见二百五卷武后万岁通天元年。为，于伪翻。〕今乘其无备，往必有功。」使楷洛将骑四千前驱，遇奚骑八千，楷洛戢不利。缜优常不敢救，〔将，即亮翻。懦，奴卧翻，又奴乱翻。〕吊兵欲还，虏乘之，唐兵大败。缱枭轿方陈以自固，〔陈，读曰阵。〕大T使谓缭唬骸赋廷既与我和亲，今大军何为而来t」缭唬骸肝岱铍防凑腥潭。楷洛不禀节度，辄与汝战，请斩以谢。」大T曰：「若然，国信安在t」全悉敛军中帛，得万余段，并紫袍、金带、鱼袋以赠之。〔高宗永徽二年，在京文武职事官五品巳上，并给隋身鱼袋。天后垂拱二年，诸州都督并准京官带鱼。唐六典曰：随身鱼符，所以明贵贱、应征召，其制左二右一，太子以玉，亲王以金，庶官以铜，皆题云芋位姓名，并以袋盛。其袋三品已上饰以金，五品巳上饰以银。〕大T曰：「请将军南还，勿相惊扰。」将士惧，无复部伍，〔复，扶又翻，又如字。〕虏追击之，士卒皆溃。纭⒁糟┪虏所擒，献于突厥，默啜皆杀之；楷洛、可利脱归。


     秋，七月，彗星出西方，经轩辕入太微，至于大角。


     有相者谓同中书门下三品窦怀贞曰：公有刑厄。」〔相，息亮翻。〕怀贞惧，请解官为安国寺奴；〔雍录曰：安国寺在朱雀街东第四街之长乐坊。唐会要：景云元年，敕拾潜龙旧宅为寺，便以本封安国为名。〕敕听解官。乙亥，复以怀贞为左仆射兼御大夫、平章军国重事。〔复，扶又翻。〕


     太平公主使术者言于上曰：「慧所以除旧布新，又帝座及心前星皆有变，〔帝座在中宫华盖之下。心三星，中星为明堂，天子位，前星为太子。彗，祥岁翻，又音岁，又音遂。〕皇太子当为天子。」上曰：「传德避灾，吾志决矣。」太平公主及其党皆力谏，以为不可，上曰：「中宗之时，群奸用事，天变屡臻。朕时请中宗择贤子立之以应灾异，中宗不悦，朕忧恐数日不食。岂可在彼则能劝之，在己则不能邪！」太子闻之，驰入见，〔见，贤遍翻。〕自投于地，叩头请曰：「臣以微功，不次为嗣，惧不克堪，未审陛下遽以大位传之，何也t」上曰：「社稷所以再安，吾之所以得天下，皆汝力也。今帝座有灾，故以授汝，转祸为福，汝何疑邪！」太子固辞。上曰：「汝为孝子，何必待柩前然后即位邪！」〔柩，音旧。〕太子流涕而出。


     壬辰，制传位于太子，太子上表固辞。〔上，时掌翻。〕太平公主劝上虽传位，犹宜自总大政。上乃谓太子曰：「汝以天下事，欲朕兼理之邪t昔舜禅禹，犹亲巡狩，〔舜既禅禹，南巡狩而崩于苍梧；引此为据也。〕朕虽传位，岂忘家国！其军国大事，当兼省之。」〔省，悉景翻。考异曰：「太上皇录全以为上皇之意。睿宗录云：「太子既为太平公主所构，□□遣皇帝知三品以下除授及徒罪，其军国大务并重刑狱，上仍兼省之，五日一受朝于太极殿。」今两取之。〕


     八月，庚子，玄宗即位，尊睿宗为太上皇。上皇自称曰朕，命曰诰，五日一受朝太极殿。皇帝称曰予，命曰制、敕，日受朝于武德殿。〔朝，直遥翻。〕三品以上除授及大刑政决于上笪，余皆决于皇帝。


     壬寅，上大圣天后尊号曰圣帝天后。


     甲辰，赦天下，改元。


     乙巳，于郑州北置潞＞，〔莫县，自汉以来属涿郡，唐属瀛州。景云二年分置郑州，开元十三年复单用莫字。〕恒、定州境置恒阳军，〔杜佑曰：恒阳军在恒州城东。恒，户登翻。〕妫、蔚州境置怀柔军，屯兵五万。〔妫，居为翻。蔚，纡勿翻。〕


     丙午，立妃王氏为皇后；以后父仁皎为太仆卿。仁皎，下人也。戊申，立笪子许昌王嗣直为郯王，真定王嗣谦为郢王。


     初，河内人王琚预于王同皎之谋，〔谓中宗神龙元年王同皎谋杀武三思也。〕亡命，佣书于江都。上之为太子也，琚还长安，选补诸暨主簿，〔诸，暨，越王允常故都也，自汉以下为县，属会稽。〕过谢太子。琚至廷中，故徐行高视，宦者曰：「殿下在帘内。」琚曰：何谓殿下t当今独有太平公主耳！」〔用范睢故智，为此言以泪发太子。〕太子遽召见，与语，琚曰：「韦庶人s逆，人心不服，诛之易耳。〔易，以鼓翻。〕太平公主，武后之子，凶猾无比，大臣多为之用，琚窃忧之。」太子引与同榻坐，泣曰：主上同气，唯有太，平言之恐伤主上之意，不言为患日深，为之柰何t」琚曰：「天子之孝，异于匹夫，当以安宗庙社稷为事。盖主，汉昭帝之姊，自幼供养，有罪犹诛之。〔事见汉纪。盖，古盍翻。供，居用翻。养，羊尚翻。〕为天下者，岂顾小节！」太子悦曰：「君有何艺，可以与寡人游t」琚曰：「能飞炼、诙嘲。」〔飞炼，谓飞丹砂以炼丹也。旧书载琚之言曰：「飞丹炼砂，诙谐嘲咏，可与优人比肩。」〕太子乃奏为詹事府司直，〔唐六典：詹事府司直掌弹劾官寮，纠举职事。〕日与游处，〔处，昌吕翻。〕累迁太子中舍人；〔唐六典曰：太子中舍人，木本汉、魏太子舍人也。晋惠帝在储宫，以舍人四人有文学才美者，与中庶子共理文书。至咸宁三年，齐王攸为太傅，遂加名为中舍人，与中庶子共掌禁令，纠正违阙，侍从左右，傧相威仪，尽规献讷。〕及即位，以为中书侍郎。〔考异曰：郑綮开天传信记云：「上于藩邸时，每戏游城南韦、杜之间，因逐狡兔，意乐忘返，与其徒十数人，倦甚，休息于封部大树下。适有书生延上过其家，甚贫，止于村妻、一驴而已。上坐未久，书生杀驴拔蒜备馔，酒肉决。上顾而奇之。及与语，磊落不凡，问其姓名，乃王琚也。自是上海游韦、杜间，必过琚家，琚所咨议合上意，上益亲善焉。及韦氏专制，上忧甚，独密言于琚。琚曰：『乱则杀之，又何疑也！』上遂纳琚之谋，戡定祸难，累拜为中书侍郎，实预配享焉。」今从旧传。〕


     是时，宰相多太平公主之党，刘幽求与右羽林将军张ツ币杂鹆直诛之，使ッ苎杂谏显唬骸格蓟痴辍⒋、岑羲皆因公主得进，日夜为谋不轻。若不早图，一旦事起，太上皇何以得安！请速诛之。〔考异曰：旧传云，「幽求自谓功在朝臣之右，志求左仆射兼领中书令。俄而窦怀贞为左仆射，崔为中书令，幽求心甚不平，形于言免，乃与张デ胫铩！拱从那笏鼐⌒挠谛宗；等附太平，非幽求因私忿而害之也，今不取。〕臣已与幽求定计，惟俟陛下之命。」上深以为然。バ蛊淠庇谑逃史邓光宾，上大惧，遽列上其状。丙辰，幽求下狱。有司奏：「幽求等离间骨肉，罪当死。」上为言幽求大功，不可杀。〔列上，时掌翻。下，遐嫁翻。间，古苋翻。为，于伪翻。〕癸亥，流幽求于封州，〔封州，汉广信封阳县地，梁置成州，隋改封州，唐属广州都督府。旧志：封州去京师水陆四千五百一十里。〕张ビ诜逯荩光宾于绣州。〔旧志：峰州，隋交趾郡之嘉宁县，武德四年置。峰州去京师七千七百一十里；绣州去京师六千九十里。〕


     初，崔为襄州刺史，密与谯王重福通书，重福遗之金带。〔遗，于季翻。〕重福败，当死，张说、刘幽求营护得免。既而附太平公主，与公主谋罢说政事，以左丞分司东都。及幽求流封州，讽广州都督周利贞，使杀之。〔封州，属广州都督。〕桂州都督王〔【章：十二行本「王」上有「景城」二字；乙十一行本同；孔本同；张校同。】〕知其谋，留幽求不遣。〔，子峻翻。〕利贞屡移牒索之，〔索，山客翻。〕不应，利贞以闻。屡逼，使遣幽求，幽求谓曰：「公拒执政而保流人，势不能全，徒仰累耳。」〔累，力瑞翻。〕固请诣广州，曰：「公所坐非可绝于朋友者也。因公获罪，无所恨。」竟逗遛不遗。幽求由是得免。


     九月，丁卯朔，日有食之。


     辛卯，立皇子嗣升为陕王。〔陕，失冉翻。考异曰：睿宗实录作「甲申」，太上皇录作「甲午」。今从玄宗实录。〕嗣升母杨氏，士达之曾孙也。〔杨士达仕隋，官至纳言。〕王后无子，母养之。


     冬，十月，庚子，上谒太庙，赦天下。


     癸卯，上幸新丰，猎于骊山之下。〔骊，加知翻。〕


     辛酉，沙陀金山遣使入贡。沙陀者，处月之别种也，姓朱邪氏。〔使，疏吏翻。种，章勇翻。邪，音耶。处月居金娑山之阳、蒲类之东，有大碛，名沙陀，故号沙陀。考异曰：薛居正五代史后唐太祖纪曰：「太祖姓朱邪氏，始祖拔野古，贞观中为墨离军使。太宗平薛延陀，分同罗、仆骨之人，置沙陀都督府，盖北庭有碛曰沙陀，因以名焉。永徽中，以拔野古为都督。其后子孙五世相承，曾祖尽忠，贞元中继为沙陀府都督。」欧阳修五代史记曰：「李氏之先，盖出于西突厥，本号朱邪，至其后世，别自号曰沙陀，而以朱邪为姓，拔野古为始祖。其自序云『沙陀者，北庭之碛也。当唐太宗时，破西突厥诸部，分同罗、仆骨之人于此碛，置沙陀府，而以其始祖拔野古为都督，且传子孙数世，皆为沙陀都督，故其后世因自号沙陀。』然予考于传记，其说皆非也。夷狄无姓氏，朱邪，部族之号耳。拔野古与朱邪同时人，非其始祖而唐太宗时未尝有沙陀府也。唐太宗破西突厥，分其诸部置十三州，以同罗为龟林都督府，仆骨为金微都督府，拔野古为幽陵都督府，未尝有沙府也。当是时，西突厥有铁勒、薛延陀、阿史那之类为最大，其别部有同罗、仆骨、拔野古等以十数，盖其子者也。又有处月、处月朱邪孤注从贺鲁战于牢山，为契何力所败，遂没不见。后百五六十年，掌宪宗时，有朱邪尽忠及子执宜见于中国，而自号沙陀，以朱邪为姓矣。盖沙陀者大碛也，在金莎山之阳，蒲类海之东，自处月以来居此碛，号沙陀突厥。而夷狄无文字传记，朱邪又微不足录，故其后世自失其传，至尽忠孙始赐姓李氏。李氏后大，而夷狄之人遂以沙陀为贵种云。」今从之。〕


     十一月，乙酉，奚、契丹二万骑寇渔阳，幽州都督未Z闭城不出，虏大掠而去。


     上皇诰遗皇帝巡边，西自河、陇，东及燕、蓟，选将练卒。〔燕，因肩翻。蓟，音计。将即亮翻。甲午，以幽州都督宋Z为左军大总管，并州长史薛讷为中军大总管，朔方大总管、兵部尚书郭元振为右军大总管。


     十二月，刑部尚书李日知请致仕。


     日知在官，不行捶挞而事集。〔捶，止G翻；下同。〕刑部有令史，受敕三日，忘不行。〔忘，巫于翻。〕日知怒，索杖，集群吏欲捶之，〔索，山客翻。〕既而谓曰：「我欲_汝，天下人必谓汝能撩李日知嗔，〔撩，落萧翻，取动也。嗔，昌真翻。〕受李日知杖，不得比于人，妻子亦将弃汝矣。」遂释之。吏皆感悦，无敢犯者，脱有稽失，众共谪之。


     开元元年〔（癸丑、七一三）是年十二月方改元。〕


     春，正月，乙亥，诰：「卫士自今二十五入军，五十免；羽林发骑并以卫士简补。」〔骑，奇寄翻。〕


     以吏部尚书萧至为中书令。


     皇帝巡边改期，所募兵各散遣，约八月复集，〔复，扶又翻。〕道不成行。


     二月，庚子夜，开门然灯，〔按旧书严挺之传：先天二年正月望，胡僧婆陀请夜开门燃千百灯。〕又追作去年大T，〔元年，受内禅，不及赐天下T，乃追为之。T，音蒲。〕大合伎乐。上皇与上御门楼临观，或以夜继昼，凡月余。〔帝之侈心盖已发灵于此矣。伎，其绮翻。〕左拾遗华阴严挺之上疏谏，以为：「T者因人所利，合醵为欢。〔醵，其虐翻，合钱饮酒也。〕令乃损万人之力，营百戏之资，非所以光圣德美风化也。」乃上。


     初，高丽既亡，〔高丽亡见二百一卷高宗总章元年。〕其别种大祚荣徙居营州。及李尽忠反，〔李尽忠反见二百五卷武后万岁通天元年。风俗通：大胜，大庭氏之后；大款为颛帝师。按礼记曰：大连善居丧，东夷之子也。盖东夷之有大姓尚矣。种，章勇翻。〕祚荣与H乞四北羽聚众东走，阻险自固，〔H，音末曷。〕尽忠死，武后使将军李楷固讨其余党。楷固击乞四北羽，斩之，引兵u天门岭，逼祚荣。〔新书：天门岭在土护真河北三百里。〕祚荣逆战，楷固大败，仅以身免。祚荣遂帅其众东据东牟山，筑城居之。〔东牟山在挹娄国界，地直营州东二千里，南北（与t）新罗以泥河为境，东穷海，西契丹。帅，读曰率。〕祚荣骁勇善战，〔骁，坚尧翻；下同。〕高丽、H之人稍稍归之，地方二千里，户十余万，胜兵数万人，〔胜，音升。〕自称振国王，附于突厥。时奚、契丹皆叛，道路阻绝，武后不能讨。中宗即位，遣侍御史张行岌招慰之，〔岌，鱼及翻。〕祚荣遣子入侍。至是，以祚荣为左骁卫大将军、勃海郡王；以其所部为忽汗州，令祚荣兼都督。〔H自此盛矣；始去H，专号勃海。〕


     庚申，敕以严挺之忠直宣示百官，厚赏之。


     三月，辛巳，皇后亲蚕。〔旧制：有皇后祀先蚕亲桑之礼。后周制，皇后衣十二等，采桑服鸨衣。唐制，皇后亲蚕服鞠衣，黄罗为之。考异曰：玄宗实录脱此年二月、三月事。祀先蚕诏，及三月丁卯也，而唐历承其误，云「正月辛巳，皇后祀先蚕。」太上皇录云：「三月辛巳，皇后亲蚕，自嗣圣、光宅以来，废阙此礼，至是重行。」太上皇、睿宗实录、旧本纪皆云「辛卯」。按制书云：「以今月十八日祀先蚕。」是月甲子朔。今从玄宗实录。


     晋陵尉杨相如上疏言时政，其略曰：「炀帝自恃其强，不忧时攻，虽制敕交行，而声实舛谬，言同尧、舜，迹如桀、纣，举天下之大，一掷而弃之。」又曰：「隋氏纵欲而亡，太宗抑欲而昌，愿陛下详择之！」又曰：「人主莫不好忠正而恶佞邪，〔好，呼到翻。恶乌路翻；下同。〕然忠正者常疏，佞邪者常亲，以至于覆国危身而不寤者，何哉t诚由忠正者多忤意，佞邪者多顺指，积忤生憎，积顺生爱，此亲疏之所以分也。明主则不然。爱其忤以收忠贤，恶其顺以去佞邪，〔忤，五故翻。去羌吕翻；下除去同。〕则太宗太平之业，将何远哉！」又曰：「夫法贵简而能禁，罚贵轻而必行；陛下方兴崇至德，大布新政，请一切除去碎密，不察小过。小过不察则无烦苛，大罪不漏则止奸慝，使简而难犯，宽而能制，则善矣。」上览而善之。


     先是，修大明宫未毕，〔先，悉荐翻。〕夏，五月，庚寅，敕以农务方勤，罢之以待闲月。〔闲月，谓农功毕入之后。〕


     六月，丙辰，以兵部尚书郭元振同中书门下三品。〔考异曰：六月，辛丑，郭元振同三品。下注曰：旧纪在丙辰，今从睿宗实录。据考异，则通鉴正文当改「丙辰」为「辛丑」。


     太平公主依上皇之势，擅权用事，与上有隙，宰相七人，五出其门。〔考异曰：唐历曰：「宰相有七，四出其门；天子孤立而无援。」新、旧传皆云：「宰相七人，五出主门下。」按是时窦怀贞、萧至忠、岑羲、崔、与主连谋，其不附主者，部元振、魏知古、陆象先三人也。薛稷太子少保，不为宰相，或者新、旧传并象先数之，唐历不数象先耳。〕文武之臣，太半附之，与窦怀贞、岑羲、萧至忠、崔及太子少保薛稷、雍州长史新兴王晋、〔雍，于用翻。〕左羽林大将军常元楷、知右羽林将军事李慈、左金吾将军李钦、中书舍人李猷、右散骑常侍贾膺福、鸿胪卿唐、及僧慧范等谋废立，〔，子峻翻。〕又与宫人元氏谋于赤箭粉中置毒进于上。〔陶夕景曰：赤箭，亦是芝类，茎赤如箭，叶生其端，根如人足，又如芋魁，有十二子为卫。其曲为粉，久服益气力，长阴肥健，轻身增年。沈括曰：赤箭，天麻曲也。根则抽曲径直而上，曲则结子成熟而落，返从中而下，至土而生。赤箭则言曲，用之有自表入里之功。天麻则言根，用之有自内达外之理。本草图经曰：赤箭，茎中空，依半而上，贴茎微有尖叶，梢头生成穗，开花结子如豆粒大，其子至夏不落，郄透虚入茎中潜生土内。〕晋，德良之孙也。〔德良，长平王叔良之弟，武德初封新兴王。〕元楷、慈数往来主第，相与结谋。〔数，所角翻。〕


     王琚言于上曰：「事迫矣，不可不速发。」左丞张说自东都遣人遗上佩刀，意欲上断割。〔遗，于季翻。君臣之礼，当言献佩刀。此因旧史成文，失于改定耳。断，丁乱翻。〕荆州长史崔日用入奏事，言于上曰：「太平谋逆有日，陛下往在东宫，犹为臣子，若欲讨之，须用谋力。今既光临大宝，但下一制书，谁敢下从t万一奸宄得志，悔之何及！」上曰：「诚如卿言；直恐惊动上皇。」日用曰：「天子之孝在于安四海。若奸人得志，则社稷为墟，安在其为孝乎！请先定北军，〔北军，谓左右羽林、左右万骑也。〕后收逆党，则不惊动上皇矣。」上以为然，以日用为吏部侍郎。


     秋，七月，魏佑古告公主欲以是月四日作乱，〔考异曰：上皇录云：「公主谋不利于上，与今上更立皇子，独专权，期以是月七日作乱。今上密佑其事，勒左右禁兵诛之。」按是月壬戌朔，玄宗以三日甲子诛之。今从玄宗录。〕令元楷、慈以羽林兵突入武德殿，〔时上于武德殿受群臣朝，故欲突入为变。〕怀贞、至忠、莠等于南牙举兵应之。〔西内以太极殿为正牙，自北门言之日南牙。〕上乃与岐王范、薛王业、郭元振及龙武将军王毛仲、〔景云初，以右万骑与左、右羽林为北门四军，置左、右龙武将军，以领万骑，位从三品。〕殿中少监姜皎、太仆少卿李令问、尚乘奉御王守一、内给事高力士、〔乘，绳证翻。内给事属内侍省，从五品下，掌判省事；元正、冬至，群臣朝贺中宫，则出入宣传；凡宫人衣服费用，则具其品秩，计其多少，春秋二时，宣送中书。〕困毅李守德等定计诛之。皎，K之曾孙；〔姜K见一百八十四卷隋恭帝义宁元年。〕令问，靖弟客师之孙；〔李客师亦有战功。〕守一，仁皎之子；力士，潘州人也。〔潘州，古西瓯、骆越地，汉属合浦郡界。江左置定州郡，隋废郡为县，唐武德四年置南宕州；贞观八年改潘州，以潘水为名。


     甲子，上因王毛仲取闲马及兵三百余人，自〔【章：十二行本「自」上有「与同谋人余。」六字；乙十一行本同；孔本同；退斋校同；张校同，云无注本亦无。】〕武德殿入虔化门，〔西内太极殿北曰朱明门，左曰虔化门，右曰肃章门；虔化之东曰武德西门，门内则武德殿。〕召元楷、慈，先斩之，擒膺福、猷于内客省以出，〔四方馆隶中书省，故内客省在焉。中书省在太极门之右。膺福、猷皆中书省官也。〕执至忠、莠于朝堂，〔东西朝堂在承天门内，分左右。朝，直遥翻。〕皆斩之。〔考异曰：玄宗实录作「乙丑」。按佥载，「七月三日诛常元楷」。今从睿宗、上皇实录。唐历、新、旧本纪、旧王琚传，「琚与岐王范、薛王业、姜皎、王毛仲等并预诛逆，以铁骑至承天门。时睿宗闻鼓噪声，召郭元振升承天楼，宣诏下关，令侍御史任知古召募数百人于朝堂，不得入。顷间，琚等从玄至楼上。」太上皇实录：「公主期以是月七日令常元楷以羽林兵自北门入，窦怀贞等于南衙举兵应之。今上密知其事，登时勒左右禁兵出北门，召常，元楷、李慈，即斩于阙下。还至承天门，执岑羲萧至忠，斩于朝堂。」旧萧至忠传曰：「至忠遽遁入山寺，数日，捕而伏诛。」盖误以太平公主事为至忠事。今从玄宗实录。朝野佥载曰：「羽林将军常元楷三代告密得官，至失天二年七月三日，楷以反逆诛，家口配没。」玄宗实录云：「上诛凶逆，睿宗恐宫中有变，御承天门，号令南衙兵士以备非常。郭元振帅兵侍卫，登楼奏曰：『皇帝前奉诰诛窦怀贞等，惟陛下勿忧。』睿宗大喜。」今择其可信者取之。〕怀贞逃入沟中，自缢死，戮其尸，改姓曰毒。〔缢，于计翻。〕上皇闻变，登承天门楼。郭元振奏，皇帝前奉诰诛窦怀贞等，无他也。上寻至楼上，上皇乃下诰罪状怀贞等，因赦天下，惟逆人亲党不赦。薛稷赐死于万年狱。


     乙丑，上皇诰：「自今军国政刑，一皆取皇帝处分。〔处，昌翻。公，扶问翻。考异曰：旧本纪云：「七月三日，诛怀贞等。睿宗明日下诏，军国政刑，并取皇帝处分。」新本纪云：「乙丑，始听政。」唐历亦无乙丑下诰；唯玄宗实录云丙寅。今从诸书。〕朕方无为养志，以遂素心。」是曰，徙居百福殿。〔唐六典曰：两仪殿之右曰宜秋门，宜秋之右曰百福门，其内百福殿。


     太平公主逃入山寺，三日乃出，赐死于家，〔考异曰：新传云，「三日乃出」。太上皇实录曰：「公主闻难作，遁入山寺，数日方出，禁锢终身，诸子皆伏诛。」今从新、旧传，睿宗实录。〕公主诸子及党与死者数十人。薛崇简以数谏其母被挞，特免死，〔数，所角翻。〕赐姓李，官爵如故。〔崇简，即崇。〕籍公主家，财货山积，珍物侔于御府，牧羊马、田园息钱，收之数年不尽。慧范家亦数十万缗。改新兴王晋之姓日厉。〔姓谱本自有厉姓，汉有魏郡太守义阳侯厉温。〕


     初，上谋诛窦怀贞等，召崔，将托以心腹，弟涤谓曰：「主上有问，勿有所隐。」不从。怀贞等既诛，与右丞卢藏用俱坐私侍太平公主，流窦州，〔旧志：窦州至京师水陆六千一百二里。〕藏用流泷州。〔泷，闾江翻。〕新兴王晋临刑叹曰：「本为此谋者崔，今吾死生，不亦冤乎！」会有司鞫宫人元氏，元氏引同谋进毒，乃追赐死于荆州。〔旧志：荆州，京师东南一千七百三十里。〕薛稷之子伯阳以尚主免死，流岭南，于道自杀。


     初，太平公主与其党谋废立，窦怀贞、萧至忠、岑羲、崔皆以为然，陆象先独以为不可。公主曰：「废长立少，〔宋王成器长也。长，知两翻。少，诗照翻。〕已为不顺；且又失德，若之何不去！」〔去，羌吕翻。〕象先曰：「既以功立，当以罪废。〔言上平内难有大功，于天下国家无罪，不可废。〕今实无罪，象先终不敢从。」公主怒而去。上既诛怀贞等，召象先谓曰：「岁寒知松柏，信哉！」〔论语孔子曰：「岁寒然后知松柏之后凋也。」〕时穷治公主枝党，当坐者众，象先密为申理，所全甚多；〔治，直之翻。为，于伪翻。〕然未尝自言，当时无知者。百宫素为公主所善及恶之者，〔恶，乌路翻。〕或黜或陟，终岁不尽。


     丁卯，上御承天门楼，赦天下。


     己巳，赏功臣郭元振等官爵、第舍、金帛有差。以高力士为右监门将军，知内侍省事。〔监，古衔翻。〕


     初，太宗定制，内侍省不置三品官，〔内侍省，内侍四人，以久次一人知省事，从四品上。〕黄衣廪食，守门傅命而已。天后虽女主，宦官亦不用事。中宗时，嬖幸猥多，宦官七品以上至千余，人，然衣绯者尚寡。〔嬖，卑义翻，又博计翻。衣，于既翻；下同。〕上在蕃邮，力士倾心奉之，〔力士，冯盎曾孙也。圣历初，岭南讨击使李千里上二阉儿，曰金刚，曰力士，中人高延福养为子，故冒高姓。既壮，为宫闱丞。帝在潘，力士倾心附结。〕及为太子，奏为内给事，至是以诛萧、岑功赏之。是后宦官稍增至三千余人，除三品将军者浸多，衣绯、紫至千余人，宦官之盛自此。〔衣，去声。〕


     壬申，遣益州长史毕构等六人宣抚十道。


     乙亥，以左丞张说为中书令。


     庚辰，中书侍郎、同平章事陆象先罢为益州长史、剑南按察使。〔使，疏吏翻。〕八月，癸巳，以封州流人刘幽求为大射、平章军国大事。


     丙辰，突厥可汗默啜遣其子杨我支来求婚；丁巳，许以罢王女南和县主妻之。〔妻，七细翻。〕


     中宗之崩也，同中书门下三品李峤密表韦后，请出相王诸于外。〔相，息亮翻。〕上即位，于禁中得其表，以示侍臣。峤时以特进致仕，或请诛之，张说曰：「峤虽不识逆顺，然为当时之谋则忠矣。」上然之。九月，壬戌，以峤子率更令畅为虔州刺史，〔唐六典曰：汉率更令、丞主庶子、舍人更直，职似光禄勋；晋率更令掌宫殿门户之禁、郎将屯卫之士；北齐率更令掌周卫禁防、漏刻锺鼓。更，工衡翻。〕令峤随畅之官。


     丙戌，复置右御史台，督察诸州；〔去年春废右御史台。复，扶又翻。〕罢诸道按察使。〔使，疏史翻。〕


     冬，十月，辛卯，引见京畿县令，〔唐京城两赤县为京县，畿内诸县为畿县。京县令正五品上，畿县令正六品下。见，贤遍翻。〕戒以岁饥惠养黎元之意。


     已亥，上幸所丰；癸卯，讲武于骊山之下，征兵二十万，旌旗连亘五十余里。〔亘，古邓翻。〕以军容不整，坐兵部尚书郭元振于纛下，将斩之。刘幽求、张说跪于马前谏曰：「元振有大功于社稷，不可杀。」乃流新州。〔旧志：新州去京师五千五十二里。〕斩给事中、知礼仪事唐绝，以其制军礼不肃故也。上始欲立威，亦无杀绍之意，金吾卫将军李邈遽宣敕斩之。上寻罢邈官，废弃终身。时二大臣得罪，诸军多震慑失次。〔慑，之涉翻。〕惟左军节度薛讷、〔时讲武分左右军，以讷为左军节度。〕朔方道大总管解琬二军不动，上遣轻骑召之，皆不得入其陈。〔解，户买翻。骑，奇寄翻。陈，读曰阵。〕上深叹美，忍勉之。


     甲辰，猎于渭川。〔此即新丰界之渭川。〕上欲以同州姚元之为相，张说疾之，使御史大夫赵彦昭弹之，〔弹，徒丹翻。〕上不纳。又使殿中监芏皎言于卜曰：「陛下常欲择河东总管而难其人，臣今得之矣。」上问为谁，皎曰：「姚元之文武全才，真其人也。」上曰：「此张说之意也，汝何得面欺，罪当死！」皎叩头首服，〔首，式又翻。〕上即遣中使召元之诣行在。〔使，疏吏翻。〕既至，上方猎，引见，〔见，贤遍翻。〕即拜兵部尚书、同中书门下三品。〔考异曰：世传升平源，以为吴兢所撰，云：「姚元崇初拒太平得罪，上颇德之。既诛太平，方任元崇以相，进拜同州刺史。张说素不z，命赵彦昭骤弹之；不许。居无何，上将猎于渭滨，密召兀崇会于行所。初，元崇闻上讲武于骊山，谓所亲曰：『准式，车驾行幸，三百里内刺史合朝觐。元崇必为权臣所挤，若何t』参军李景初进曰：『芋有儿母者，其父即教坊长入内，相公傥致厚赂，使其冒法进状司达。』公然之，辄效。燕公说使姜皎入曰：『阶下久卜河东总管，重难其人，臣有所得，何以见赏t』上曰：『谁邪t如惬，有万金之赐。』乃曰：『冯翊太守姚崇，文武全材，即其人也。』上曰：『此张说意也。卿罔上，当话。』皎首殷万死。即诏中官追赴行在。上方猎于渭滨，公至，拜马首。上曰：『卿颇知猎乎t』元崇曰：『臣少孤，居广成泽，目不知书，唯以射猎为事。四十年方遇张憬藏，谓臣当以文学位将相，无为自弃，尔来折节读书。今虽官位过忝，至于驰射，老而犹能。』于是呼鹰放犬，迟速称旨；上大悦。上曰『朕久不见卿，思有顾问，卿可于宰相行中行。』公行犹后，上纵辔久之，顾曰：『卿行何后t』公曰：『臣官疏贱，不合参宰相行。』上曰：『可兵部尚书、同平章。』公不谢。上顾讶焉。至顿，上命宰臣坐，公跪奏：『臣适奉作弼之诏而不谢者，欲以十事上献；有不可行，臣不敢奉诏。』上曰：『悉数之，朕当量力而行，然定可否。』公曰：『自垂拱已来，朝廷以刑法理天下；臣请圣政先仁义，可乎t』上曰：『朕深心有望于公也。』又曰：『圣朝自丧师青海，未有牵复之悔；臣请三数十年不求边功，可乎t』上曰：『可。』又曰：『自太后临朝以来，喉舌之任，或出于阉人之口；臣请中官不预公事，可乎t』上曰：『怀之久矣。』又曰：『自武氏诸亲猥侵清切权要之地，继以韦庶人、安乐、太平用事，班序荒杂；臣请国亲不任台省官，凡有斜封、待阙、员外等管，悉请停罢，可乎t』上曰：『朕素志也。』又曰：『比来近密佞幸之徒，冒犯宪网者，怕皆以宠免；臣请行法，可乎t上曰：『朕切齿久矣。』又曰：『比因豪家戚里，贡献求娓，延及公卿、方镇亦为之；臣请除租、庸、赋税之外，悉杜塞之，可乎t』上曰：『愿行之。』又曰：『太后造福先寺，中宗造圣善寺，上皇造金仙、玉真观，皆费巨百万，耗蠹生灵；凡寺观宫殿，臣请上绝建造，可乎t上曰：『事诚当然，有何不可！』又曰：『自燕钦融、韦月将献直得罪，由是谏臣沮色；臣请凡在臣子，皆得触龙鳞，犯忌讳，可乎t』上曰：『朕非唯能容之，亦能行之。』又曰：『吕氏产、禄几危西京，马窦、阎、梁亦乱东汉，万古寒心，国朝为甚；臣请陛下书之史册，永为殷鉴，作万代法，可乎t』上乃潸然良久曰：『此事真可为刻冗刻骨者也。』公再拜曰：『此诚陛下致仁政之初，是臣千载一遇之日，臣敢当弼诣之地，天下幸甚！天下幸甚！』又再拜蹈舞称万岁者三。从官千万皆出涕。上曰：『坐公坐于燕公之下。』燕公让不敢坐。上问，对曰：『元崇是先朝旧臣，合首坐。』公曰：『张说是紫微官使，今臣是客宰相，不合首坐。』上曰：『可紫微宫使居首座。』」果如所言，则元崇进不以正。又，当时天下之事，此此十条，须因事启沃，岂一旦可邀！似好事者为之，依托兢台，难以尽信，今不取。〕


     元之吏事明敏，三为宰相，皆兼兵部尚书，〔姚崇始相武后，后相睿宗，今复为相。〕缘边屯戍斥候，士马储械，无不默记。上初即位，励精为治，〔治，直之翻。〕每事访于元之，元之应答如响，同僚唯诺而已，〔唯，于癸翻。〕故上专委任之。元之请抑权幸，爱爵赏，讷谏诤，却贡献，不与群臣亵狎；上皆纳之。〔此即前所献十事之二三也。〕


     乙巳，车驾还京师。


     姚元之尝奏进郎吏，〔考异曰：此出李德裕次柳氏旧闻，不知郎吏为何官。若郎中、员外郎则是清要官，不得云秩卑；恐是郎将，又不敢必，故仍用旧文。〕上仰视殿屋，元之再三言之，终不应；元之惧，趋出。罢朝，高力士谏曰：「陛下新总万机，宰臣奏事，当面加可否，柰何一不省察！」〔朝，直遥翻。省，悉景翻。〕上曰：「朕任元之以庶政，大事当奏闻共议之；郎吏卑秩，乃一一以烦朕邪！」会力士宣事至省中，〔唐世，凡机事皆使内臣宣旨于宰相。〕为元之道上语，〔为，于伪翻。〕元之乃喜。闻者皆服上识君人之体。


     左拾遣曲江张九龄，〔曲江县，汉属桂阳郡，江左置始郡，唐武德四年置番州，寻改东衡州，贞观元年改韶州。〕以元之有重望，为上所任，奏记劝其远谄躁，进纯厚，〔远，于愿翻。躁，则到翻。〕其略曰：「任人当才，为政大体，与之共理，无出此途。而向之用才，非无知人之鉴，其所以失溺，在缘情之举。」〔溺，奴狄翻。〕又曰：「自君侯职相国之重，持用人之权，而浅中弱之徒，已延颈企踵而至，谄亲戚以求誉，媚宾客以取容，其间岂不有才，所失在于无耻。」元之嘉纳其言。


     新兴王晋之诛也，僚吏皆吏皆奔散，惟司功李植酱樱〔从，才用翻。唐制，诸州功曹司功参军事掌考课、假使、祭祀、礼乐、学校、表疏、书启、禄食、祥异、医药、上筮、陈设、丧葬。〕不失在官之礼，仍哭其尸。姚元之闻之，曰：「栾布之俦也。」〔栾布哭彭越。〕及为相，擢为尚书郎。


     己酉，以刑部尚书赵彦昭为朔方道大总管。


     十一月，乙丑，刘幽求兼侍中。


     辛巳，群臣上表请加尊号为开神武皇帝；从之。戊子，受册。〔上，时掌翻。〕


     中书侍郎王琚为上所亲厚，群臣莫及。每进见，侍笑语，逮夜方出；或时休沐，往往遣中使召之。或言于上曰：「王琚权谲纵横之才，〔见贤遍翻。使，疏吏翻。谲，古穴翻。纵，子容翻。〕可与之定祸乱，难与之守承平。上由是浸疏之。是月，命琚兼御兼御史大夫，按行北边诸军。〔行，下孟翻。考异曰：朝野佥载曰：「琚以谄谀自进，未周年为中书侍郎。其母氏闻之，自洛赴京弁之曰：『汝徒以谄媚险取容，色交自达，朝廷侧目，海内切齿，吾尝恐汝家坟陇无人守之，』琚惭惧，表请侍母。上初大怒，后许之。」按旧传，琚未尝去官侍母。今不取。旧传又云：「使琚按行天兵以北诸军」。按五年始置天兵军于并州。盖琚传追言之耳。


     十二月，庚寅，赦天下，改元。〔改元开元。〕尚书左、右仆射为左、右丞相；中书省为紫微省；门下省为黄门省，侍中为监；雍州为京兆府，洛州为河南府，长史为尹，司马为少尹。〔隋以京守为牧。武德初，因隋置牧，以亲王为之，或不出合，以长史知府事。至是改为府，升长史为尹，从三品，专总府事。魏、晋以下，州府皆有治中，隋文帝改为司马，炀帝改为赞理，又为丞，武德改为治中，永徽避高宗名，改为司马，至是改为少尹，从四品下。雍，于用翻。〕


     甲午，吐蕃遣其大臣来求和。


     壬寅，以姚元之兼紫微令。元之避开元尊号，复名崇。〔姚元之本名元崇，武后长安四年命以字行；今复旧名，而省元字。复，扶又翻。〕


     敕：「都督、刺史、都护将之官，皆引面辞毕，侧门取进止。」〔东内有左右侧门，左右侧门之外，即金吾左右仗。〕


     姚崇既为相，紫微令张说惧，乃潜诣岐王申款。〔款，诚也。他日，崇对于便殿，行微蹇。上问：「有足疾乎t对曰：「臣有腹心之疾，非足疾也。」上问其故。对曰：「岐王陛下爱弟，张说为辅臣，而密乘车入王家，恐为所误，故忧之。」癸丑，说左迁相州刺史。〔考异曰：松窗杂录：「姚崇为相，忽一日对于便殿，举右足不甚轻利。上曰：『卿有足疾邪t』崇奏曰：『臣有腹心之疾，非足疾也。』因前奏张说罪状数百言。上怒曰：『卿归中书，宜宣与御史中丞共按其事。』而说未之知。会朱衣吏报午后三刻，说乘马先归崇急呼御史中丞李林甫以前诏付之。林甫语崇曰：『说多智谋，是必困之，宜以刻地。』崇曰：『丞相得罪，未宜太逼。』林甫又曰：『公必不忍，即说当无害。』林甫止将诏付于小御史，中路以马坠告。说未遭崇奏前旬月，家有教授书生，通于说集儿无缓急用人，胡靳靳于一婢女邪t』说奇其言而释之，兼以侍儿与归。书生跳迹去，旬余无所闻知。忽一日直访于说，忧色满面而言曰：『芋感公之恩，当有谢者久矣。今闻公为姚相所构，外狱将具，公不之知，危将至矣。某愿得公平生所宝者，用计于九公主，必能立释之。』说因自历指状所宝者，书生皆曰：『未足解公之难。』又凝思久之，忽曰：『近有以鸡林郡夜明帘为寄信者。』书生曰：『吾事济矣。』因请说手笔数行，恳以情言，急趋出。逮夜，始及九公主邮第，书生具以说言之，兼用夜明帘为贽，且谓主曰：『上独不念在东宫时思必始终恩加于张丞相乎t而今反用快不利张丞相者之心邪！』明早，公主上谒，具为奏之。上感动，因尼命高力士御史台宣前所按狱事，并宜罢之。书生迄亦不再见于张丞相也。」此说亦似出于好事者。又元崇开元四年罢相，林甫十四年始为御史中丞。今从新传。〕右仆射、同中书门下三品刘幽求亦罢为太子省保。甲寅，以黄门侍郎卢怀慎同紫微黄门平章事。






