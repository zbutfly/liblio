卷第一百九【晋纪三十一】强圉作噩（丁酉），一年。


     安皇帝甲〔讳德宗，字德宗，孝武帝长子也。谥法：好和不争曰安；又曰：生而少断曰安。帝即位后，桓玄篡夺，刘裕反正，南征北召〔伐〕事多，而中原亦多事。通鉴所书凡十卷，故以十干书卷数。〕


     隆安元年〔（丁酉、三九七）〕


     春，正月，己亥朔，帝加元服，改元。以左仆射王为尚书令；领军将军王国宝为左仆射，领选；〔领选者，领吏部选。选，须恋翻。〕仍加后将军、丹杨尹。会稽王道子悉以东宫兵配国宝，使领之。〔会，工外翻。〕


     燕范阳王德求救于秦，秦兵不出，邺中r惧。〔r，许洪翻。〕贺赖卢自以魏王之舅，不受东平公仪节度，由是与仪有隙。仪司马丁建阴与德通，从而构间之，〔间，古苋翻。〕射书入城中言其状。〔射，而亦翻。〕甲辰，风霾，昼晦，〔霾，谟皆翻；风雨土曰霾。〕赖卢营有火，建言于仪曰：「赖卢烧营为变矣。」仪以为然，引兵退；赖卢闻之，亦退；建帅其众诣德降，〔帅，读曰率。降，户江翻。〕且言仪师老可击。德遣桂阳王镇、南安王青帅骑七千追击魏军，大破之。〔师克在和，将帅不和，败之本也。〕


     燕主宝使左卫将军慕舆腾攻博陵，杀魏所置守宰王建等。


     王建等攻信都，六十余日不下，士卒多死。庚申，魏王自攻信都。壬戌夜，燕宜都王凤u城奔中山。〔凤知至，胆破而走。〕癸亥，信都降魏。


     凉王光以西秦王干归数反复，〔谓干归既称藩于光而悔之也。数，所角翻。〕举兵伐之。干归群下请东奔成纪以避之，〔成纪县，自汉以来属天水郡，治小坑川；唐并显亲县入成纪县，移成纪县治显亲川。〕干归曰：「军之胜败，在于巧拙，不在众寡。光兵虽众而无法，其弟延勇而无谋，不足惮也。且其精兵尽在延所，延败，光自走矣。」光军于长最，遣太原公纂等帅步骑三万攻金城；干归帅众二万救之，未至，纂等拔金城。光又遣其将梁恭等以甲卒万余出阳武下峡，〔阳武下峡在高平西，河水所经也。将，即亮翻。〕与秦州刺史没弈干攻其东，天水公延以⒑敝众攻临洮、武始、河关，皆克之。〔临洮县，汉属陇西郡，惠帝分属狄道郡。武始郡，故狄道县地。河关县，前汉属金城郡，后汉属陇西郡，晋属狄道郡。，音肤。洮，土刀翻。〕干归使人绐延云：〔绐，待亥翻。〕「干归众溃，奔成纪。」延欲引轻骑追之，司马耿稚谏曰：「干归勇略过人，安肯望风自溃！前破王广、杨定，皆羸师以诱之。〔破杨定，见上卷孝武太元十九年。太元十一年，王广为鲜卑匹兰所执，送于后秦；此时干归未统国事也。干归破广当在乞伏国仁之时。稚，直利翻。羸，伦为翻。〕今告者视高色动，殆必有奸，宜整陈而前，使步骑相属，〔陈，读曰阵。属，之欲翻。〕俟诸军毕集，然后击之，无不克矣。」延不从，进，与干归遇，延战死。稚与将军姜显收散卒，还屯⒑薄９庖嘁兵还姑臧。


     秃发乌孤自称大都督、大将军、大单于、西平王，〔单，音蝉。〕大赦，改元太初。治兵广武，攻凉金城，克之。凉王光遣将军窦苟伐之，战于街亭，凉兵大败。


     燕主宝闻魏王攻信都；出屯深泽，〔深泽县，前汉属涿郡，后汉属安平国，晋属博陵郡。宋白曰：深泽县以界内泽深广为名。〕遣赵王麟攻杨城，〔郡国志：中山蒲阴县有杨城。〕杀守兵三百。宝悉出珍宝及宫人募郡国群盗以击魏。


     二月，己巳朔，还屯杨城。没根兄子丑提为并州监军，闻其叔父降燕，惧诛，帅所部兵还国张：「国」作「县」。】〕作乱。〔监，工衔翻。降，户江翻。帅，读曰率；下同。〕欲北还，遣其国相涉延求和于燕，且请以其弟为质。〔相，息亮翻。质，音致。〕宝闻魏有内难，不许，〔兵法曰：知彼知己，百战不殆。慕容宝徒欲乘拓跋之有内衅而困之，而不知己之才略不足办也。难，乃旦翻。〕使赜从仆射兰真责负恩，〔赜，而陇翻。从，才用翻。〕悉发其众步卒十二万、骑三万七千屯于曲阳之柏肆，〔此赵国之下曲阳县也。有柏肆坞，隋开皇十六年置柏肆县，后废入常山城县。魏书帝纪作「巨鹿之柏肆坞」。按地形志：巨鹿郡治曲阳。〕营于滹沱水北以邀之。〔滹，音呼。沱，徒河翻。〕丁丑，魏军至，营于水南。宝潜师夜济，募勇敢万余人袭魏营，宝陈于营北以为之援。〔陈，读曰阵；下同。〕募兵因风纵火，急击魏军，魏军大乱，惊起，弃营跣走；燕将军乞特真帅百余人至其帐下，得衣跋。〔跋，许戈翻。〕既而募兵无故自惊，互相斫射，〔射，而亦翻。〕于营外望见之，乃击鼓收众，左右及中军将士稍稍来集，多布火炬于营外，纵骑冲之。募兵大败，〔敌出其不意，故走；见敌之不整，乃还战；善用兵者固观变而动也。〕还赴宝陈，宝引兵复渡水北。戊寅，魏整众而至，与燕相持，燕军夺气。宝引还中山，魏兵随而击之，燕兵屡败。宝惧，弃大军，帅骑二万奔还，时大风雪，冻死者相枕。〔枕，职任翻。〕宝恐为魏军所及，命士卒皆弃袍仗、兵器数十万，寸刃不返，燕之朝臣将卒降魏及为魏所系虏者甚众。〔朝，直遥翻。将，即亮翻。降，户江翻。〕


     先是，张衮尝为魏王言燕秘书监崔逞之材，〔据张衮传，衮未尝与逞相识也，闻其才而称之。先，悉荐翻。〕得之，甚喜，以逞为尚书，使录三十六曹，〔汉光武分尚书为六曹，置郎三十四人，并左、右丞为三十六人。至魏，尚书郎有殿中、吏部、驾部、金部、虞曹、比部、南主客、祠部、度支、库部、农部、水部、仪曹、三公、仓部、民曹、二千石、中兵、外兵、都兵、别兵、考功、定课，凡二十三郎。明帝青龙二年，置都官、骑兵，合二十五郎。晋武帝罢农部、定课，置直事、殿中、祠部、仪曹、吏部、三公、比部、金部、仓部、度支、都官、二千石、左民、右民、虞曹、屯田、起部、水部、左&#8231;右主客、驾部、车部、库部、左&#8231;右中兵、左&#8231;右外兵、别兵、都兵、骑兵、左&#8231;右士、北主客、南主客、凡三十四曹。后又置运曹，凡三十五曹；置郎二十三人，更相统摄。今魏又增为三十六曹。〕任以政事。


     魏军士有自柏肆亡归者，言大军败散，不知王处。道过晋阳，晋阳守将封真因起兵攻并州刺史曲阳侯素延，素延击斩之。


     南安公顺守云中，闻之，欲自摄国事。幢将代人莫题曰：「此大事，不可轻尔，宜审待后问，不然，为祸不细。」顺乃止。顺，什翼K〔【章：「K」，十二行本作「犍」；乙十一行本同；孔本同。】〕之孙也。〔幢，直江翻。将，即亮翻。K，居言翻。〕贺兰部帅附力眷、纥邻部帅匿物尼、纥奚部帅叱奴根皆举兵反，〔纥，户骨翻。帅，所类翻。〕顺讨之，不克。遣安远将军岳帅万骑还讨三部，皆平之，国人乃安。


     欲抚慰新附，深悔参合之诛，〔事见上卷孝武太元二十年，以燕人惩参合之祸，苦战不下，故深悔之。〕素延坐讨反者杀戮过多，免官；以奚牧为并州刺史。牧与东秦主兴书称「顿首」，与之均礼。〔时乞伏氏建国陇西，号秦，故史书姚秦为东秦以别之。〕兴怒，以告，为之杀牧。〔为，于伪翻。〕


     己卯夜，燕尚书郎慕舆皓谋s燕主宝，立赵王麟；不克，斩关出奔魏，麟由是不自安。〔为麟奔西山张本。〕


     三月，燕以仪同三司武乡张崇为司空。〔石勒分上党置武乡郡及武乡县，唐辽州榆社县即其地。〕


     初，燕清河王会闻魏军东下，表求赴难，〔难，乃旦翻。〕燕主宝许之。会初无去意，〔初无去龙城之意也。〕使征南将军库官伟、建威将军余崇将兵五千为前锋。崇，嵩之子也。〔余嵩见上卷孝武帝太元二十一年。，奴沃翻。〕伟等顿卢龙百日，〔辽东新昌县有卢龙山，唐为平州卢龙县，慕容令所谓守肥如之险，即其地也。此辽东新昌，后人置于汉辽西郡界，非汉旧郡县地也。近，其靳翻。〕无食，n马牛且尽；会不发。宝怒，累诏切责；会不得已，以治行简练为名，复留月余。〔治，直之翻。复，扶又翻。〕时道路不通，伟欲使轻军前行通道，侦魏强弱，且张声势；〔侦，丑郑翻。〕诸将皆畏避不欲行。余崇奋曰：「今巨寇滔天，京都危逼，〔京都，谓中山。〕匹夫犹思致命以救君父，诸君荷国宠任，而更惜生乎！〔荷，下可翻。〕若社稷倾覆，臣节不立，死有余辱；诸君安居于此，崇请当之。」伟喜，简给步骑五百人。崇进至渔阳，遇魏千余骑。崇谓其众曰：「彼众我寡，不击则不得免。」乃鼓噪直进，崇手杀十余人。魏骑溃去，崇亦引还，斩首获生，具言敌中阔狭，众心稍振。会乃上道徐进，〔上，时掌翻。〕是月，始达蓟城。〔蓟，音计。〕


     魏围中山既久，城中将士皆思出战。征北大将军隆言于宝曰：「涉虽屡获小利，然顿兵经年，〔涉岁为经年。去年十一月，魏攻中山。〕凶势沮屈，〔沮，在吕翻。〕士马死伤太半，人心思归，诸部离解，〔谓贺兰、纥邻、纥奚三部。〕正是可破之时也。加之举城思奋，若因我之锐，乘彼之衰，往无不克。如其持重不决，将卒气丧，〔将，即亮翻。丧，息浪翻。〕日益困逼，事久变生，后虽欲用之，不可得也！」宝然之。而卫大将军麟每沮其议，〔麟有异志，故沮隆议。〕隆成列而罢者，前后数四。


     宝使人请于魏王，欲还其弟觚，〔觚留燕事见一百七卷孝武太元十六年。〕割常山以西皆与魏以求和；〔常山以西，并州之地也。〕许之；既而宝悔之。己酉，如卢奴，〔魏书地形志：中山郡治卢奴。郦道元曰：卢奴城内西北隅，有水，渊而不流，南北一百步，东西百余步；水色正黑曰卢，不流曰奴，故城以此得名。〕辛亥，复围中山。〔杜佑曰：后燕都中山，今博陵郡唐昌县、唐昌本汉苦陉县，章帝改汉昌，曹魏改魏昌，隋改隋昌，唐武德中改唐昌。复，扶又翻。〕燕将士数千人俱自请于宝曰：「今坐守穷城，终于困弊，臣等愿得一出乐战，〔士皆赴死愿战，为乐战也。乐，音洛。〕而陛下每抑之，此为坐自摧败也。且受围历时，无他奇变，徒望积久寇贼自退。今内外之势，强弱悬绝，彼必不自退明矣，宜从众一决。」宝许之。隆退而勒兵，召诸参佐谓之曰：「皇威不振，寇贼内侮，臣子同耻，义不顾生。今幸而破贼，吉还固善；若其不幸，亦使吾志节获展。卿等有北见吾母者，为吾道此情也！」〔隆初镇龙城，与母俱北；及垂召隆伐魏，其母留龙城。为，于伪翻。〕乃被甲上马，诣门俟，命。麟复固止宝，〔被，皮义翻。复，扶又翻。〕众大忿恨，隆涕泣而还。〔还，从宣翻，又如字；下同。〕


     是夜，麟以兵劫士卫将军北地王精，使帅禁兵s宝。〔帅，读曰率。〕精以义拒之，麟怒，杀精，出奔西山，依丁零余众。〔中山西北二百里有狼山，自狼山而西，南连常山，山谷深险，汉末黑山张燕、五代孙方简兄弟皆依阻其地。丁零余众，翟真之党也，为燕所败，退聚西山。西山，曲阳之西山也。〕于是城中人情震骇。


     宝不知麟所之，〔之，往也。〕以清河王会军在近，恐麟夺会车，先据龙城，乃召隆及骠骑大将军农，〔骠，匹妙翻。骑，奇寄翻。〕谋去中山，走保龙城。隆曰：「先帝栉风沐两以成中兴之业，崩未期年而天下大坏，岂得不谓之孤负邪！今外寇方盛而内难复起，〔难，乃旦翻。复，扶又翻；下复朝同。〕骨肉乖离，百姓疑惧，诚不可以拒敌，北迁旧都，亦事之宜然。龙川地狭民贫，〔龙川即谓和龙之地。〕若以中国之意取足其中，复朝夕望有大功，此必不可。若节用爱民，务农训兵，数年之中，公私充实，而赵、魏之间，厌苦寇暴，民思燕德，庶几返旆，克复故业。〔几，居希翻。〕如其未能，则凭险自固，犹足以优游养锐耳。」宝曰：「卿言尽理，朕一从卿意耳。」〔隆策固善，其如运命何！兵家因败为成，隆之智不足以及此也。使宝如终一从隆之说，犹可以免兰汗之祸。〕


     辽东高抚，善卜筮，素为隆所信厚，私谓隆曰：「殿下北行，终不能达，太妃亦不可得见。若使主上独往，殿下潜留于此，必有大功。」隆曰：「国有大难，〔难，乃旦翻。〕主上蒙尘，且老母在北，吾得北首而死，犹无所恨。卿是何言也！」〔首，式救翻。〕乃遍召僚佐，问其去留，唯司马鲁恭、参军成岌愿从，〔从，才用翻。〕余皆欲留，隆并听之。


     农部将谷会归说农曰：〔说，输芮翻。〕「城中之人，皆涉参合所杀者，父兄子弟泣血踊跃，欲与魏战而为卫军所抑。〔慕容麟为卫大将军，故称之为卫军。〕今闻主上当北迁，皆曰：『得慕容氏一人奉而立之，以与魏战，死无所恨。』大王幸而留此，以副众望，击退魏军，抚宁畿甸，奉迎大驾，亦不失为忠臣也。」农欲杀归而惜其材力，谓之曰：「必如此以望生，不如就死！」〔农、隆皆号为有智略，而所见类如此。天之废燕，智者失其智矣。〕


     壬子，夜，宝与太子策、辽西王农、高阳王隆、长乐王盛等万余骑出赴会军，河间王熙、勃海王朗、博陵王鉴皆幼，不能出城，隆还入迎之，自为乘，〔，平义翻。说文曰：车驾具。〕俱得免。燕将王严：「王」改「李」。】〕沈等降魏。〔沈，持林翻。〕乐浪王惠、中书侍郎韩范、员外郎段宏、太史令刘起等帅工伎三百奔邺。〔乐浪，音洛琅。帅，读曰率。伎，渠绮翻。〕


     中山城中无主，不姓惶惑；东门不闭。魏王欲夜入城，冠军将军王建志在虏掠，乃言恐士卒盗府库物，请俟明旦，乃止。燕开封公详从宝不成，〔【章：十二行本「成」作「及」；乙十一行本同；孔本同；张校同；退斋校同。】〕城中立以为主，闭门拒守；尽众攻之，连日不拔。使人登巢车，〔杜预曰：巢车，车上为橹。陆德明曰：兵车高如巢以望敌也。杜佑曰：以八轮车上树高竿，竿上安辘轳，以绳挽板屋上竿首，以窥城中。板屋方四尺，高五尺，有十二孔，四面别布车，可进退，圜城而行，于营中远视，如鸟之巢，亦谓之巢车。〕临城谕之曰：「慕容宝已弃汝走，汝曹百姓空自取死，欲谁为乎t」〔为，于伪翻。〕皆曰：「群小无知，恐复如参合之众，〔复，扶又翻；下复出同。〕故苟延旬月之命耳。」顾王建而唾其面，〔唾，土贺翻。王建既鼓成参合之诛，又沮止乘夜入中山，失计者再，故唾其面。〕使中领将军长孙肥、左将军李栗将三千骑追宝至范阳，不及，破其新城戍而还。〔前汉志：中山国有北新城县。郡国志：涿郡有北新城县，晋省。水经注新城县在武遂县南，燕督亢之地也。〕


     甲寅，尊皇太后李氏为太皇太后。戊午，立皇后王氏。


     燕主宝出中山，与赵王麟遇于涑恰！部贾字书，无「洹棺郑有「阱」字；疾郢翻。〕麟不意宝至，惊骇，帅其众奔蒲阴，〔蒲阴县，属中山郡，前汉之曲逆县也，后汉章帝丑其名，改曰蒲阴。帅，读曰率；下同。〕复出屯望都，〔复，扶又翻。〕土人颇供给之。慕容详遣兵掩击麟，获其妻子，麟脱走，入山中。


     甲寅，宝至蓟，殿中亲近散亡略尽，惟高阳王隆所领数百骑为宿卫。清河王会帅骑卒二万迎于蓟南，宝怪会容止怏怏有恨色，〔恨不得为嗣也，事见上卷孝武帝太元二十一年。怏，于两翻。〕密告隆及辽西王农。农、隆俱曰：「会年少，〔少，诗照翻。〕专任方面，习骄所致，岂有他也！臣等当以礼责之。」宝虽从之，然犹诏解会兵以属隆，隆固辞；乃减会兵分给农、隆。又遣西河公库官骥帅兵三千助守中山。〔，奴沃翻。〕


     丙辰，宝尽徙蓟中府库北趣龙城。〔趣，七喻翻。〕魏石河头引兵追之，戊午，及宝于夏谦泽。〔石河头时屯渔阳。夏谦泽在蓟北二百余里。〕宝不欲战，清河王会曰：「臣抚教士卒，惟敌是求。今大驾蒙尘，人思效命，而虏敢自送，众心忿愤。兵法曰：『归师勿遏。』又曰：『置之死地而后生。』〔孙武子之言。〕今我皆得之，何患不克！若其拾去，贼必乘人，或生余变。」宝乃从之。会整陈与魏兵战，〔陈，读曰阵。〕农、隆等将南来骑冲之，魏兵大败，追奔百余里，斩首数千级。隆又独追数十里而还，谓故吏留台治书阳G曰：〔留台治书，为留台治书侍御史也。燕建留台于龙城，见一百七卷孝武太元十四年。隆时录留台，故G为故吏。G，渠幽翻。〕「中山城中积兵数万，不得展吾意，今日之捷，令人遗恨。」因慷慨流涕。


     会既败魏兵，〔败，补迈翻。〕矜很滋甚；隆屡训责之，会益忿恚。〔很，户垦翻。恚，于避翻。〕会以农、隆皆尝镇龙城，〔孝武太元十年，农镇龙城；十四年，隆代农。〕属尊位重，名望素出己右，恐至龙城，权政不复在己，〔复，扶又翻。〕又知终无为嗣之望，〔以宝违垂命，立策为太子也。〕乃谋作乱。


     幽、平严：「平」改「并」。】〕之兵皆怀会恩，不乐属二王，〔乐，音洛。〕请于宝曰：「清河王勇略高世，臣竹寺与之誓同生死，愿陛下与皇太子、诸王留蓟宫，臣等从王南解京师之围，还迎大驾。」宝左右皆恶会，〔恶，乌路翻。〕言于宝曰：「清河王不得为太子，神色甚不平。且其才武过人，善收人心；陛下若从众请，臣恐解围之后，必有卫辄之事。」〔卫灵公世子蒯聩出奔，灵公立其子辄。灵公卒，辄立，蒯聩复入，辄拒而不纳。〕宝乃谓众曰：「道通年少，〔会，字道通。少，诗照翻。〕才不及二王，〔二王，谓农、隆。〕岂可当专征之任！且朕方自统六师，杖会以为羽翼，何可离左右也！」〔离，力智翻。〕众不悦而退。


     左右劝宝杀会。侍御史仇尼归闻之，告会曰：「大王所恃者父，父已异图；所杖者兵，兵已去手；欲于何所自容乎！不如诛二王，废太子，大王自处东宫，〔处，昌吕翻。〕兼将相之任，〔将，即亮翻。相，息亮翻。〕以匡复社稷，此上策也。」会犹豫未许。


     宝谓农、隆曰：「观道通志趣，必反无疑，宜早除之。」农、隆曰：「今寇敌内侮，中土纷纭，社稷之危，有如累卵。会镇抚旧都，远赴国难，〔难，乃旦翻。〕其威名之重，足以震动四邻。逆状未彰而遽杀之，岂徒伤父子之恩，亦恐大损威望。」宝曰：「会逆志已成，卿等慈恕，不忍早杀，恐一旦为，必先害诸父，然后及吾，至时勿悔自负也！」会闻之，益惧。


     夏，四月，癸酉，宝宿广都黄榆谷，〔魏收地形志：广都县，属建德郡，在汉北平白狼县界，隋省入辽西柳城县。〕会遣其党仇尼归、吴提梁干帅壮士二十余人〔帅，读曰率；下同。〕分道袭农、隆，杀隆于帐下；农被重创，〔被，皮义翻。创，初良翻。〕执仇尼归，逃入山中。会以仇尼归被执，事终显发，乃夜诣宝曰：「农、隆谋逆，臣已除之。」宝欲讨会，阳为好言以安之曰：「吾固疑二王久矣，除之甚善。」


     甲戌，旦，会立仗严备，乃引道。会欲弃隆丧，余崇涕泣固请，乃听载随军。农出，自归，宝呵之曰：「何以自负邪t」〔宝阳责农而以前言相`发。〕命执之。行十余里，宝顾召群臣食，且议农罪。会就坐，〔坐，徂卧翻。〕宝目卫军将军慕舆腾使斩会，伤其首，不能杀。会走赴其军，勒兵攻宝。宝帅数百骑驰二百里，晡时，至龙城。会遣骑追至石城，不及。〔石城县，汉属北平郡，后魏属建德郡，隋并入柳城县。〕


     乙亥，会遣仇尼归攻龙城，宝夜遣兵袭击，破之。会遣使请诛左右佞臣，并求为太子；〔使，疏吏翻。〕宝不许。会尽收乘舆器服，以后宫分给将帅，〔乘，绳证翻。将，即亮翻。帅，所类翻。〕署置百官，自称皇太子、录尚书事，引兵向龙城，以讨慕舆腾为名；丙子，顿兵城下。宝临西门，会乘马遥与宝语，宝责让之。会命军士向宝大噪以耀威，城中将士皆愤怒，向暮出战，大破之。会兵死伤太半，走还营。侍御郎高云夜敢死士百余人袭会军，〔宝之为太子，云以武艺给事侍东宫，拜侍御郎。〕会众皆溃。会将十余骑奔中山，开封公详杀之。宝杀会母及其三子。


     丁丑，宝大赦，凡与会同谋者，皆除罪，复旧职；论功行赏，拜将军、封侯者数百人。辽西王农骨破见脑，宝手自裹创，〔创，初良翻。〕仅而获济。以农为左仆射，寻拜司空、领尚书令。余崇出自归，宝嘉其忠，拜中坚将军，使典宿卫。赠高阳王隆司徒，谥曰康。


     宝以高云为建威将军，封夕阳公，养以为子。云，高句丽之支属也，〔高句丽自云高阳氏之后，裔，故以高为氏。句，如字，又音驹。丽，力知翻。〕燕王破高句丽，徙于青山，〔破高句丽见九十七卷成帝咸康八年。青山，辽西徒河县之青山也。〕由是世为燕臣。云沈厚寡言，〔沈，持林翻。〕时人莫知，惟中卫将军长乐冯跋〔魏收曰：汉高帝置信都郡，景帝二年，为广川国，明帝更名乐成国，安帝改为安平国，晋改为长乐郡。考之晋志，有安平而无长乐，不知何时更名也。乐，音洛。〕奇其志度，与之为友。〔高云、冯跋事始见于此，为后得燕张本。〕跋父和，事西燕主永为将军，永败，徙和龙。


     仆射王国宝、建威将军王绪依附会稽王道子，〔会，工外翻。〕纳贿穷奢，不知纪极。恶王恭、殷仲堪，〔恶，乌路翻。〕劝道子裁损其兵权；中外rr不安。〔r，许拱翻。〕恭等各缮甲勒兵，表请北伐；道子疑之，诏以盛夏妨农，悉使解严。


     恭遣使与仲堪谋讨国宝等。〔遗使，疏吏翻。〕桓玄以仕不得志，欲假仲堪兵势以作乱，〔玄仕不得志，事见孝武太元十七年。〕乃说仲堪曰：「国宝与君诸人素已为对，〔事始一百七卷孝武太元十五年。对，敌也。说，输芮翻；下同。〕唯患相毙之不速耳。今既执大权，与王绪相表里，其所回易，无不如志；孝伯居元舅之地，必未敢害之。〔王恭字孝伯，孝武王皇后之兄弟也。〕君为先帝所拔，超居方任，人情皆以君为虽有思致，非方伯才。〔亦见太元十五年。思，相吏翻。〕彼若发诏征君为中书令，用殷觊为荆州，〔南蛮校尉资次可为荆州，故云。觊，音冀。〕君何以处之t」〔处，昌吕翻。〕仲堪曰：「忧之久矣，计将安出t」玄曰：「孝伯疾恶深至，君宜潜与之约，兴晋阳之甲以除君．侧之恶，〔春秋公羊传曰：「赵鞅兴晋阳之甲，以除君侧之恶。〕东西齐举，〔江陵在西，京口在东，故曰东西齐举也。〕玄虽不肖，愿帅荆、楚豪杰，荷戈先驱，〔帅，读曰率。荷，下可翻。〕此桓、文之勋也。」


     仲堪心然之，乃外结雍州刺史郗恢，〔雍，于用翻。郗，丑之翻。〕内与从兄南蛮校尉觊、南郡相陈留江绩谋之。〔从，才用翻。南蛮府，南郡相，与荆州刺史府同治江陵。〕觊曰：「人臣当各守职分，朝廷是非，岂藩屏之所制也！〔分，扶问翻。屏，必郢翻。〕晋阳之事，不敢预闻。」仲堪固邀之，觊怒曰：「吾进不敢同，退不敢冀。」绩亦极言其不可。觊恐绩及祸，于坐和解之。〔坐，徂卧翻。〕绩曰：「大丈夫何至以死相胁邪！江仲元行年六十，但未获死所耳！」〔江绩，字仲元。〕仲堪惮其坚正，杨缙诖之。朝廷闻之，征绩为御史中丞。觊遂称散发，辞位，〔晋人多服寒食散，其药毒发或致死。今千金方中有数方。散，悉翻。〕仲堪往省之，〔省，悉景翻。〕谓觊曰：「兄病殊为可忧。」觊曰：「我病不过身死，汝病乃当灭门。宜深自爱，勿以我为念！」郗恢亦不肯从。仲堪疑未决，会王恭使至，〔使，疏吏翻。〕仲堪许之，恭大喜。甲戌，恭上表罪状国宝，举兵讨之。


     初，孝武帝委任王，及帝暴崩，不及受顾命，一旦失势，循默而已。〔循默者，循常而无一言也。〕丁丑，王恭表至，内外戒严，道子问曰：「二藩作逆，卿知之乎t」曰：「朝政得失，弗之预，〔朝，直遥翻。〕王、殷作难，〔难，乃旦翻。〕何由可知！」王国宝惶惧，不知所为，遣数百人戍竹里，〔竹里，今建康府竹筱镇是其地，在行宫城东北三十许里。〕夜遇风雨，各散归。王绪说国宝矫相王之命召王、车胤杀之，以除时望，因挟君相发兵以讨二藩。国宝许之。〔说，输芮翻。相，息亮翻。车，尺遮翻。〕、胤至，国宝不敢害，更问计于。曰：「王、殷与卿素无深怨，所竞不过势利之间耳。」国宝曰：「将曹爽我乎t」〔谓如蒋济说曹爽释权，而司马懿终族之也。事见七十五卷魏邵陵厉公嘉平元年。〕曰：「是何言欤！卿宁有爽之罪，王孝伯岂宣帝之俦邪t」又问计于胤，胤曰：「昔桓公围寿阳，弥时乃克。〔见一百二卷海西公太和五及一百三卷简文帝咸安元年。〕今朝廷遣军，恭必城守。若京口未拔而上流奄至，君将何以待之t」国宝尤惧，遂上疏解职，诣阙待罪；既而悔之，诈称诏复其本官。道子懦，欲求姑息，〔姑，且也。息，止也。姑息，犹言且止。〕乃委罪国宝，遣骠骑咨议参军谯王尚之&#65533;为Z_付廷尉。〔洪景伯曰：咨议参军，晋江左初置，因军谘祭酒也，其位在诸参军之右。骠，匹妙翻。骑，奇寄翻。〕尚之，恬之子也。甲申，赐国宝死，斩绪于市，遣使诣恭，深谢愆失；恭乃罢兵还京口。国宝兄侍中恺、骠骑司马愉并请解职；道子以恺、愉与国宝异母，又素不协，皆释不问。戊子，大赦。


     殷仲堪虽许王恭，犹豫不敢下；闻国宝等死，乃始抗表举兵，遣杨缙谕桶土辍！采蛟荚唬喊土晗兀晋武太康元年置，属长沙。郦道元曰：湘水北至巴丘山入江，山在右岸，有巴陵故城，本吴之巴丘邸阁；晋立巴陵县，后置建昌郡。〕道子以书止之，仲堪乃还。


     会稽世子元显，年十六，有y才，为侍中，说道子以王、殷终必为患，请潜为之备。〔说，输芮翻。〕道子乃拜元显征虏将军，以其卫府及徐州文武悉配之。〔为元显讨王、殷张本。〕


     ⑽和醌以军食不给，命东平公仪去邺，徙屯巨鹿，积租杨城。慕容详出步卒六千人，伺间袭魏诸屯；〔伺，相吏翻。间，古苋翻。〕击破之，斩首五千，生擒七百人，皆纵之。〔纵之，所以携中山城中之人心。〕


     初，张掖卢水胡沮渠罗仇，匈奴沮渠王之后也，〔卢水胡分居安定、张掖，史各以其所居郡系之。沮，子余翻。北史曰：沮渠世居张掖临松卢水。〕世为部帅。〔帅，所类翻。〕凉王光以罗仇为尚书，从光伐西秦。及吕延败死，罗仇弟三河太守曲粥谓罗仇曰：〔吕光得凉州，自号三河王，此郡盖光置也。贤曰：三河，谓金城河、赐支河、湟河，此郡当置于汉张掖、金城郡界。〕「主上荒耄信谗，今军败将死，〔将，即亮翻。〕正其猜忌智勇之时也。吾兄弟必不见容，与其死而无名，不若勒兵向西平，出苕y，〔河西张氏置西平郡，唐为鄯州之地。苕y，地名，在|张掖郡番禾县界。y，徒吊翻。番，如淳音盘。〕奋臂一呼，〔呼，火故翻。〕凉州不足定也。」罗仇曰：「诚如汝言。然吾家世以忠孝着于西土，宁使人负我，我不忍负人也。」光果听谗，以败军之罪杀罗仇及曲粥。罗仇弟子蒙逊，雄杰有策略，涉猎书史，以罗仇、曲粥之丧归葬；诸部多其族姻，会葬者凡万余人。蒙逊哭谓众曰：「吕王昏荒无道，多杀不辜。吾之上世，虎视河西，〔蒙逊之先，世为匈奴左沮渠。河西，匈奴左地也。世居卢水为酋豪，其高曾皆雄健有勇名。〕今欲与诸部雪二父之耻，复上世之业，何如t」众咸称万岁。遂结盟起兵，攻凉临松郡，拔之，〔临松郡，张天锡置，后周废入张掖郡张掖县。〕屯据金山。〔五代史志，张掖删丹县有金山。沮渠蒙逊事始此。〕


     司徒左长史王Q，导之孙也，〔Q，许金翻。〕以母丧居吴。王恭之讨王国宝也，版Q行吴国内史，〔以白版授官，非朝命也。〕使起兵于东方。〔三吴皆在建康之东。〕Q使前吴国内史虞啸父等入吴兴、义兴召募兵众，〔父，音甫。〕赴者万计。未几，国宝死，〔几，居岂翻。〕恭罢兵，符Q去职，反丧服。Q以起兵之际，诛异己者颇多，势不得止，遂大怒，不承恭命，使其子泰将兵伐恭，笺于会稽王道子，称恭罪恶；〔将，即亮翻。会，工外翻。〕道子以其笺送恭。五月，恭遣司马刘牢之帅五千人击泰，斩之。〔帅，读曰率。〕又与Q战于曲阿，众溃，Q单骑走，不知所在。〔骑，奇寄翻。〕收虞啸父下廷尉，以其祖潭有功，〔虞潭有讨苏峻之功。下，遐嫁翻。〕免为庶人。


     パ嗫官骥入中山，与开封公详相攻。〔慕容宝遣骥助守中山，因与详相攻。，奴沃翻。〕详杀骥，尽灭库官氏；又杀中山尹苻谟，夷其族。中山城无定主，民恐魏兵乘之，男女结盟，人自为战。〔使慕容农、慕容隆留中山而用之，未可知也。〕


     甲辰，魏王罢中山之围，就谷河间，督诸郡义租。甲寅，以东平公仪为骠骑大将军、都督中外诸军事兖&#8231;豫&#8231;雍&#8231;荆&#8231;徐&#8231;扬六州牧、左丞相，封卫王。〔骠，匹妙翻。骑，奇寄翻。雍，于用翻。〕


     慕容详自谓能欲魏兵，威德已振，乃即皇帝位，改元建始，置百官。以新平公可足浑潭为车骑大将军、尚书令，〔「潭」，当作「谭」。〕杀拓跋觚以固众心。〔觚先使燕，为燕所留，之弟也。〕


     邺中官属劝范阳王德尊号，会有自龙城来者，知燕主宝犹存，乃止。


     凉王光遣太原公纂将兵击沮渠蒙逊于ü龋破之。〔ü龋当在删丹县界。〕蒙逊逃入山中。〔后周废入福禄县。涫，姑欢翻，又古玩翻。〕


     蒙逊从兄男成为凉将军，为，才用翻。】〕闻蒙逊起兵，亦合众数千屯乐涫。乐涫县，汉属酒泉郡，后周废入福禄县。涫，姑欢翻，又古玩翻。】〕酒泉太守垒澄讨男成，兵败，澄死。〔垒，姓；澄，名。〕


     男成进攻建康，遣使说建康太守段业曰：〔说，输芮翻。〕「吕氏政衰，权臣擅命，刑杀无常，人无容处。一州之地，〔处，昌吕翻。〕叛者相望，瓦解之形昭然在目，百姓嗷然无所依附。府君柰何以盖世之才，欲立忠于垂亡之国！男成等既唱大义，欲屈府君抚临鄙州，使涂炭之余，蒙来苏之惠，〔书曰：菸液螅后来其苏。〕何如t」业不从。相持二旬，外救不至，郡人高逵、史惠等劝业从男成之请。业素与凉侍中房晷、仆射王详不平，惧不自安，乃许之。男成等推业为大都督、龙骧大将军、凉州牧、建康公，〔骧，思将翻。〕改元神玺。〔玺，斯氏翻。〕以男成为辅国将军，委以军国之任。蒙逊帅众归业，〔帅，读曰率。〕业以蒙逊为镇西将军。光命太原公纂将兵讨业，不克。〔将，即亮翻。〕


     六月，西秦王干归征北河州刺史彭奚念为镇卫将军；以镇西将军屋弘破光为河州牧；〔「屋弘」，当作「屋引」。魏书官氏志，内入诸姓有屋引氏，后改为房氏。张骏分兴晋、金城、武始、南安、永晋、大夏、武成、汉中为河州。北河州，乞伏氏所置也，治⒑薄Ｕ蛭澜军，刘聪所置。〕定州刺史翟侮为兴晋太守，镇⒑薄！舱琶分武兴、金城、西平、安故为定州。兴晋郡亦张氏置。⒑毕兀汉属金城郡，后汉属陇西郡，后又分属西平郡，张骏分属晋兴郡，后又分置兴晋郡。侮，音温。，音肤。〕


     秋，七月，慕容详杀可足浑潭。详嗜酒奢淫，不恤士民，刑杀无度，所诛王公以下五百余人，群下离心。城中饥窘，详不听民出采电，〔电，音吕。禾不布种而自生曰电。〕死者相枕，〔枕，职任翻。〕举城皆谋迎赵王麟。详遣辅国将军张骧帅五千余人督租于常山，〔骧，思将翻。帅，读曰率。〕麟自丁零入骧军，k袭中山，城门不闭，执详，斩之。麟遂称尊号，听人四出采电。人既饱，求与魏战，麟不从，稍复穷馁。〔复，扶又翻。〕魏王军鲁口，遣长孙肥帅骑七千袭中山，入其郛；麟追至}水，〔}水，在中山新市县。舆地志云：卢奴城北临A水，面}河。}，攻乎翻。〕为魏所败而还。〔败，补迈翻。还，从宣翻，又如字；下同。〕


     八月，丙寅朔，魏王徙军常山之九门。〔常山郡有九门县。〕军中大疫，人畜多死，将士皆思归。问疫于诸将，对曰：「在者u什四、五。」曰：「此固天命，将若之何！四海之民，皆可为国，在吾所以御之耳，何患无民！」群臣乃不敢言。遣抚军大将军略阳公遵袭中山，入其郛而还。


     燕以辽西王农为都督中外诸军事、大司马、录尚书事。


     凉散骑常侍、太常西平郭z，善天文数术，〔散，悉翻。骑，奇寄翻。z，奴昆翻。〕国人信重之。会荧惑守东井，z谓仆射王详曰：「凉之分野，将有大兵。〔分，扶问翻。〕主上老病，太子弱，太原公凶悍，〔悍，下罕翻，又侯旰翻。〕一旦不讳，祸乱必起。吾二人久居内要，彼常切齿，将为诛苜矣。田胡王乞基部落最强，〔田胡，胡之一种也。〕二苑之人，多其旧众。吾欲与公举大事，推乞基为主，二苑之众，尽我有也。〔凉州治姑臧，有东、西苑城。〕得城之后，徐更议之。」详从之。z夜以二苑之众烧洪范门，使详为内应；事泄，详被诛，〔被，皮义翻。〕z遂据东苑以叛。民间皆言圣人举兵，事无不成，从之者甚众。


     纂司马杨统谓其从兄桓曰：〔从，才用翻。〕「郭z举事，必啃榉。吾欲杀纂，推兄为主，西袭吕弘，据张掖，号令诸郡，此千载一时也。」桓怒曰：「吾为吕氏臣，安享其禄，危不能禄，危不能救，岂可复增其难乎！〔复，扶又翻。难，乃旦翻。〕吕氏若亡，吾为弘演矣！」〔春秋卫懿公与狄人战于荧泽，为狄人所杀，弘演纳肝以殉之。桓女配纂，其见亲异于他臣，故云然。〕统至番禾，遂叛归z。〔番禾县，汉属张掖郡，晋属武威郡，唐天宝中，改为天宝县。番，音盘。〕弘，纂之弟也。


     纂与西安太后石元良共击z，大破之，乃得入姑臧。z得光孙八人于东苑，及败而恚，〔恚，于避翻。〕悉投于锋上，枝分节解，饮其血以盟众，众皆掩目。


     凉人张捷、宋生等招集戎、夏三千人，反于休屠城。〔夏，户雅翻。休屠县，汉属武威郡，因休屠王城以为名也；晋省县。水经注：姑臧城西有马城，东城即休屠县故城也。屠，直于翻〕与z共推凉后将军杨轨为盟主。轨，略阳氐也。将军程肇谏曰：「卿弃龙头而从帮尾，非计也。」轨不从；自称大将军、凉州牧、西平公。


     纂击破z将王斐干城西，z兵势渐衰，遣使请救于秃发乌孤。〔使，疏吏翻。〕九月，乌孤使其弟骠骑将军利鹿孤帅骑五千赴之。〔帅，读曰率。骑，奇寄翻。〕


     秦太后帮氏卒。〔帮，以者翻，虏姓也，又食遮翻，又音他。〕秦主兴哀毁过礼，不亲庶政。群臣请依汉、魏故事，既葬即吉。尚书郎李嵩上疏曰：「孝治天下，先王之高事也。〔治，直之翻。〕宜遵圣性以光道训，既葬之后，素服临朝。」〔朝，直遥翻。〕尹纬驳曰：「嵩矫常越礼，〔尹纬习于闻见，反谓李嵩为矫常越礼。呜呼，自短丧之制行，人之不知礼也久矣！驳，北角翻。〕请付有司论罪。」兴曰：「嵩忠臣孝子，有何罪乎！其一从嵩议。」


     鲜卑薛勃叛秦，〔薛勃据贰城，为魏所攻而降于秦。〕秦主兴自将讨之。〔将，即亮翻。〕勃败，奔没弈干，没弈干执送之。


     秦泫氏男姚买得谋s秦主兴，不克而死。〔泫，师古曰：王玄翻；杨正衡胡犬翻。〕


     秦主兴入寇湖城，弘农太守陶仲山、华山太守董迈皆降之；遂至陕城，进寇上洛，拔之。〔置湖、陕二戍，见一百六卷孝武太元十一年。华山郡，晋分弘农之华阴、京兆之郑、冯翊之夏阳&#8231;合阳置。上洛县，前汉属弘农，后汉属京兆；晋武帝泰始二年，分京兆南部置上洛郡。华，户化翻。陕，失冉翻。〕遣姚崇寇洛阳，河南太守夏侯宗之固守金墉，崇攻之不克，乃徙流民二万余户而还。


     武都氐屠飞、啖铁等据方山以叛秦，〔据晋书载记，时飞、铁杀陇东太守姚回，屯据方山，则方山当在陇东郡界。祝穆曰：方山在武都郡东西四十里。〕兴遣姚绍讨之，斩飞、铁。


     兴勤于政事，延纳善言，京兆杜瑾等皆以论事得显拔，天水姜龛等以儒学见尊礼，〔瑾，渠吝翻。龛，口含翻。〕给事黄门侍郎古成诜等以文章参机密。〔古成，姓也。诜，疏臻翻。〕诜刚介雅正，以风教为己任。京兆韦高慕阮籍之为人，居母丧，弹琴饮酒。诜闻之而泣，持剑求高，欲杀之，高惧而逃匿。


     中山饥甚，慕容麟帅二万余人出据新市。〔新市县，自汉以来属中山。刘d曰：新市，古鲜虞子国，唐为定州新乐县。杜佑曰：唐镇州治真定县，汉新市县故城在东北。帅，读曰率。〕甲子晦，魏王进军攻之。太史令崇曰：「不吉。昔纣以甲子亡，谓之疾日，〔左传：辰在子卯，谓之疾日。杜预注云：疾，恶也。纣以甲子丧，桀以乙卯亡，故以为忌日。，直遥翻。〕兵家忌之。」曰：「纣以甲子亡，周武不以甲子兴乎t」崇无以对。冬，十月，丙寅，麟退阻}水。〔}，音觚。〕甲戌，与战于义台，大破之，〔据李延寿北史，义台，坞名。魏收地形志，新市县有义台城。〕斩首九千余级，麟与数十骑驰取妻子入西山，遂奔邺。


     甲申，魏克中山，燕公卿、尚书、将吏、士卒降者二万余人。〔将，即亮翻。降，户江翻。〕张骧、李沈先尝魏，复亡去，〔复，扶又翻。〕入城，皆赦之。得燕玺绶、图书、府库、珍宝以万数，〔玺，斯氏翻。绶，音受。〕班赏群臣将士有差。追谥弟觚为秦愍王；发慕容详耱，斩其尸；收杀觚者高霸、程同，皆夷五族，〔五族，谓五服内亲也。〕以大刃v之。


     丁亥，遣三万骑就卫王仪，将攻邺。


     秦长水校尉姚珍奔西秦，西秦王干归以女妻之。〔妻，七细翻。〕


     河南鲜卑吐秣等十二部大人，皆附于秃发乌孤。〔此金城河南也。〕


     燕人有自中山至龙城者，言拓跋涉衰弱，司徒德完守邺城。会德表至，劝燕主宝南还，宝于是大简士马，将复取中原。遣鸿胪鲁邃册拜德为丞相、冀州牧，〔胪，陵如翻。〕南夏公侯牧守皆听承制封拜。〔夏，户雅翻。〕十一月，癸丑，燕大赦。十二月，调兵悉集，戒严在顿，〔调，徒吊翻。顿者，次舍之所。〕遣将军启仑南视形势。〔仑，卢昆翻。〕


     乙亥，慕容麟至邺，复称赵王，说范阳王德曰：「魏既克中山，将乘胜攻邺，邺中虽有蓄积，然城大难固，且人心b惧，〔说，输芮翻。b，去王翻。〕不可守也。不如南趣滑台，〔趣，七喻翻。〕阻河以待魏，伺衅而动，河北庶可复也。」时鲁阳王和镇滑台，和，垂之弟子也，亦遣使迎德；德许之。〔使，疏吏翻。〕






