卷第二百六十一【唐纪七十七】起强圉大荒落（丁巳），尽屠维协洽（己未），凡三年。


     昭宗圣穆景文孝皇帝中之上


     干宁四年〔（丁巳、八九七）〕


     春，正月，甲申，韩建奏：「防城将张行思等〔张行思，华州防城将也。将，即亮翻。〕告睦、济、韶、通、彭、韩、仪、陈八王〔皆嗣王也。睦、韶、韩，代宗之后；彭，肃宗之后；陈，文宗之后；史皆逸其名及其世系。〕谋杀臣，劫车驾幸河中。」建恶诸王典兵，〔恶，乌路翻。〕故使行思等告之。上大惊，召建谕之；建称疾不入。令诸王诣建自陈，建表称：「诸王忽诣臣理所，不测事端。〔建言诸王为变，事出不测也。〕臣详酌事体，不应与诸王相见。」又称：「诸王当自避嫌疑，不可轻为举措。陛下若以友爱含容，请依旧制，令归十六宅，妙选师傅，教以诗书，不令典兵预政。」〔援开元、天宝旧制，不令诸王出合。〕且曰：「乞散彼乌合之兵，用光麟趾之化。」〔诗序曰：关雎之化行，虽衰世之公子，皆信厚如麟趾之时。〕建虑上不从，引麾下精兵围行宫，〔以兵胁君。〕表疏连上。〔上，时掌翻。〕上不得已，是夕，诏诸王所领军士并纵归田里，诸王勒归十六宅，其甲兵并委韩建收掌。建又奏：「陛下选贤任能，足清祸乱，何必别置殿后四军！〔四军，即安圣、捧宸、保宁、宣化也。置见上卷上年。〕显有厚薄之恩，乖无偏无党之道。〔书曰：无偏无党，王道荡荡。韩建安识书语，李巨川教之耳，宜其不免于诛也。一本「厚」下更有「有」字。〕且所聚皆坊市无赖奸猾之徒，平居犹思祸变，临难必不为用，〔难，乃旦翻。〕而使之张弓挟刃，密迩皇舆，臣窃寒心，乞皆罢。」诏〔【章：十二行本「诏」上有「遣」字；乙十一行本同；张校同；孔本有「遣」字，无「亦」字。】〕亦从之。于是殿后四军二万余人悉散，天子之亲军尽矣。捧日都头李筠，石门扈从功第一，〔石门扈从事见上卷二年。从，才用翻。〕建复奏斩于大云桥。〔复，扶又翻。大云桥，在华州大云寺前。武后时令天下诸州各置大云寺以藏大云经，着受命之符也。〕建又奏：「玄宗之末，永王U暂出江南，遽谋不轨。〔事见肃宗纪至德元载、二载。〕代宗时吐蕃入寇，光启中朱玫乱常，皆援立宗支以系人望。〔谓吐蕃立广武王承宏、朱玫立襄王疽玻事各见前纪。援，于元翻。〕今诸王衔命四方者，乞皆召还。」〔指言延王戒丕等。〕又奏：「诸方士出入禁庭，眩惑圣听，宜皆禁止，无得入宫。」〔指言许岩士等。〕诏悉从之。建既幽诸王于别第，知上意不悦，乃奏请立德王为太子，欲以解之。丁亥，诏立德王佑为皇太子，仍更名裕。〔更，工衡翻。考异曰：「勤王录曰：「公以储副之设，国之大本，上表云云，敕宜从允，时正月十一日也。当四日之间，而储君奉冢祀，宗室归藩邸，逢头突鬓之士不入于禁门，文成、五利之徒不陈其左道，君父开悟，遐迩咏歌，入震惊，市无易肆，公之力也。」李巨川著书，矫诬善恶乃至于此！今从实录。〕


     庞师古、葛从周并兵攻郓州，朱u兵少食尽，不复出战，但引水为深壕以自固。辛卯，师古等营于水西南，命为浮梁。癸巳，潜决濠水。丙申，浮梁成，师古夜以中军先济。u闻之，弃城奔中都，〔按九域志，中都县在郓州东南六十里。〕葛从周逐之，野人执u及妻子以献。〔僖宗中和二年，朱u得郓州，至是而亡。考异曰：薛居正五代史梁太祖纪：「辛卯，营于济水之次，庞师古令诸将撤木为桥。乙未夜，师古以中军先济，朱u弃壁夜走，葛从周擒u并妻男以献。」按济水自王莽时大旱，不复能绝河而南，自是河南无济水。编遗录曰：「五月，遣骑于郓州军前追从周，径往洹水董师，以代侯言，师古留攻郓。」梁太祖实录：「四年正月，复以洹水之师大举伐郓，十五日辛卯，营其西南河外，庞师古命诸将撤木为桥以图宵济。癸巳，前军以心膂百人盗决河口，甲午，浮桥集水次。乙未夜，师古中军先济，声振壁内。朱u闻之，弃壁走。」编遗录：「四年正月己卯，朱u兵少粮尽，不敢出战，然深沟高垒，难越也。从周、师古乃取清河内小舟，采野葛草茅，索之以为巨缆，乃于其墙南建浮桥。丙申，功就，我师渡桥，朱u奔遁。」皆不云济水。师古去年三月己败郓兵于马颊，追至西门，据故洛亭子为寨。乙未夜先济，盖郓城下清河水，疑朱u引之以环城固守，故师古等为浮桥以济师。河既可决，明非自然之水也。旧纪：「癸未，庞师古陷郓州，朱u与妻荣氏溃围走。u至中都，为野人所杀，荣氏俘于军。」新纪：「丙申，全忠陷郓州。」实录：「二月，丙午朔，陷郓州，u至中都，为乱兵所杀，妻荣至汴为尼。」据薛史，辛卯营于济水，则癸未郓未破也。新纪云丙申陷郓，实录二月，盖约奏到。今从编遗录、新纪。〕


     己亥，罢孙凤翔四面行营节度等使，〔赦李茂贞，故罢凤翔四面行营。〕以副都统李思谏为宁塞节使。〔按方镇表，光化元年，更延州保塞节度为宁塞节度。〕


     钱H使行军司马杜棱救婺州。安仁义移兵攻睦州，不克而还。〔安仁义攻婺州见上卷上年。还，从宣翻，又如字。〕


     朱全忠入郓州，以庞师古为天平留后。〔考异曰：旧纪、梁太祖实录、薛居正五代史师古传皆云师古为郓州留后。编遗录、薛史梁纪皆云「友裕」。按编遗录，「三月，丙子，以友裕为郓州留后，师古为徐州留后。」盖初以师古守郓州，后以友裕代之，而徙师古于徐州也。〕


     朱瑾留大将康怀贞守兖州，与河东将史俨、李承嗣掠徐州之境以给军食。〔九域志：兖州南一百一十里，即徐州界。〕全忠闻之，遣葛从周将兵袭兖州。怀贞闻郓州已失守，汴兵奄至，遂降。二月，戈申，从周入兖州，获瑾妻子。朱瑾还，无所归，帅其众趋沂州，刺史尹处宾不纳，走保海州，〔降，户江翻。帅，读曰率。趋，七喻翻。九域志，兖州三百四十五里，东至沂州。沂，古琅邪也。沂州东至海州一百八十里。〕为汴兵所逼，与史俨、李承嗣拥州民渡淮，奔杨行密。〔光启二年，朱瑾取兖州，至是而败。〕行密逆之于高邮，表瑾领武宁节度使。〔领，遥领也。〕


     全忠纳瑾之妻，引兵还，张夫人逆于封丘，〔九域志：封丘县，在汴州北六十里。〕全忠以得瑾妻告之。夫人请见之，瑾妻拜，夫人答拜，且泣曰：「兖、郓与司空同姓，约为兄弟，以小故恨望，起兵相攻，使吾姒辱于此。他日汴州失守，吾亦如吾姒之今日乎！」〔姒，详里翻。长妇曰姒，又兄弟之妻相呼曰姒，互相尊称之辞也。〕全忠乃送瑾妻于佛寺为尼，斩朱u于汴桥。于是郓、齐、曹、棣、兖、沂、密、徐、宿、陈、许、郑、滑、濮皆入于全忠。〔郓、齐、曹、棣，天平军；兖、沂、密，泰宁军；徐、宿，感化军；陈、许，忠武军；郑、滑、濮，宣义军。此五镇之地也。〕惟王师范保淄青一道，亦服于全忠。李存信在魏州，闻兖、郓皆陷，引兵还。


     淮南旧善水战，不知骑射，及得河东、兖、郓兵，军声大振。史俨、李承嗣皆河东骁将，李克用深惜之，遣使间道诣杨行密请之；〔间，古苋翻。〕行密许之，亦遣使诣克用修好。〔好，呼到翻。〕


     戊午，王建遣邛州刺史华洪、彭州刺史王宗佑将兵五万攻东川，〔邛，渠容翻。华，户化翻。〕以戎州刺史王宗谨为凤翔西面行营先锋使，败凤翔将李继徽等于玄武。〔玄武，汉氐道县，晋改曰玄武，唐属梓州，宋朝改曰中江，在梓州西九十里。败，补迈翻。〕继徽本姓杨，名崇本，茂贞之假子也。


     己未，赦天下。〔考异曰：异录：「降德音，曲赦天下。」云德音即非赦。既云曲赦即不及天下。实录误也。〕


     上飨行庙。〔时驻跸华州，太常礼院请权立行庙以备告飨。〕


     庚申，王建以决云都知兵马使王宗侃为应援开峡都指挥使，将兵八千趋渝州；决胜都知兵马使王宗阮为开江防送进奉使，将兵七千趋泸州。辛酉，〔【章：十二行本「酉」作「未」；乙十一行本同。】〕宗侃取渝州，降刺史牟崇厚。癸酉，宗元拔泸州，斩刺史马敬儒，峡路始通。〔渝、泸，皆东川巡属。王建志在广地，假通峡路进奉以为名耳。趋，七喻翻。〕


     凤翔将李继昭救梓州，留偏将守剑门，西川将王宗播击擒之。


     乙亥，门下侍郎、同平章事孙罢守本官，中书侍郎、同平章事朱朴罢为秘书监。朴既秉，所言皆不效，〔朱朴自诡月余可致太平见上卷上年。〕外议沸腾。太子詹事马道殷以天文，将作监许岩士以医得幸于上，韩建诬二人以罪而杀之，且言、朴与二人交通，故罢相。〔马道殷、许岩士在上左右，二相因之以白事，此必有之。〕


     诏以杨行密为江南诸道行营都统，以讨武昌节度使杜洪。〔按新书洪传。洪附朱全忠，绝东南贡献路，命杨行密讨之者以此。〕


     张售克邵州，擒蒋勋。〔潭兵攻蒋勋事浆上卷三年正月。，售巨乙翻。〕


     三月，丙子，朱全忠表曹州刺史葛从周为泰宁留后，朱友裕为天平留后，庞师古为武宁留后。〔朱全忠表以三镇授三将以树党。此时盖复改感化为武宁。〕


     保义节度使王琪攻护国节度使王珂，珂求援于李克用，珙求援于朱全忠。宣武将张存敬、杨师厚败河中兵于猗氏南；河东将李嗣昭败陕兵于猗氏，又败之于张店，遂解河中之围。〔败，补迈翻。陕，失冉翻。〕师厚，斤沟人，〔九域志，颍州万寿县有斤沟镇。万寿，唐汝阴县之百尺镇也，宋朝开宝六年置县。嗣昭，克用弟克柔之假子也。


     更名感义军曰昭武，〔更，工衡翻。〕治利州，以前静难节度使苏文建为节度使。〔难，乃旦翻。〕


     夏，四月，以同州防御使李继瑭为匡国节度使。〔考异曰：实录：「赐同州号匡国军，以防御使李继瑭为匡国节度使。」按新方镇表，干宁二年，赐同州号匡国军。王行约已尝为匡国节度使，盖行约死，继瑭但为防御使，今始复旧名耳。〕继瑭，茂贞之养子也。


     以右谏议大夫李洵为两川宣谕使，和解王建及顾彦晖。


     辛亥，钱H遣顾全武等将兵三千自海道救嘉兴，己未，至城下，击淮南兵，大破之。〔淮南围嘉兴，始上卷二年。〕


     杜洪为杨行密所攻，求救于朱全忠，全忠遣其将聂金掠泗州，〔聂，尼辄翻，姓也。〕朱友恭攻黄州。行密遣右黑云都指挥使马等救黄州。黄州刺史睢章闻友恭至，弃城，拥众南保武昌寨。〔武昌，汉古县，唐属鄂州。九域志：在州东北一百八十里，今置寿昌军。〕


     癸亥，两浙将顾全武等破淮南十八营，虏淮南将士魏约等三千人。淮南将田f屯驿亭埭，〔埭，徒耐翻。〕两浙兵乘胜逐之。甲戌，f自湖州奔还，〔自嘉兴退军，取道湖州，还宣州。〕两浙兵追败之，〔败，补迈翻。〕f众死者千余人。


     韩建恶刑部尚书张t等数人，皆诬奏，贬之。〔恶，乌路翻。，吁韦翻。考异曰：实录：「贬刑部尚书张t、赵崇、苏循等为衡州司马。韩建恶之，诬奏贬焉。」t等必不皆为刑部尚书，皆贬衡州司马。实录误也。〕


     五月，加奉国节度使崔洪同平章事。


     辛巳，朱友恭为浮梁于樊港，〔武昌西三里有樊山，山下有樊溪，注于江，谓之樊口。朱友恭盖跨江为浮梁，抵樊口，以攻武昌也。〕进攻武昌寨，壬午，拔之，执瞿章，遂取黄州；考异曰：薛居正五代史梁纪：「五月丁丑，朱友恭遣使上言，大破淮寇于武昌，收复黄、鄂二州。」新纪：「壬午，全忠陷黄州，刺史瞿章死之。」朱友恭传云翟章，十国纪年作瞿章。吴录云：执刺史瞿章，当可据。〕马等皆败走。


     丙戌，王建以节度副使张琳守成都，〔张琳，王建之腹心。建之攻陈敬u也，亦使之守邛州。〕自将兵五万攻束川。更华洪姓名曰王宗涤。〔华洪累战有功，王建于是养以为子以收其力用，然杀洪之心盖已萌于此时矣。华，户化翻。〕


     六月，己酉，钱H如越州，受镇东节钺。


     李茂贞表：「王建攻东州，连兵累岁，不听诏命。」〔王建岂特攻东川哉！李茂贞山南巡属诸州，建取之亦多矣；力不能制，欲挟天子之令以临之。」甲寅，贬建南州刺史。〔新志：武德三年，开黔南蛮，置南州。宋白曰：南州，战国时为巴国界，秦则巴郡之地，汉为江州之境。唐武德三年，割渝州之东界，置南州。〕乙卯，以茂贞为西川节度使。以覃王嗣周为凤翔节度使。


     癸亥，王建克梓州南寨，执其将李继宁。丙寅，宣谕使李洵至梓州，〔四月，李洵受命而使，六月始至。〕己巳，见建于张杷砦，建指执旗者曰：「战士之情，不可痔也。」


     覃王赴镇，李茂贞不受代，〔李茂贞之狡悍，岂肯以凤翔授人，涉险而争蜀邪！围覃王于奉天。


     置宁远军于容州，以李克用大将盖寓领节度使。〔李克用之平王行瑜也，盖寓以功领容管观察使，今升领节度使。〕


     秋，七月，加荆南节度使成I兼侍中。


     韩建移书李茂贞；茂贞解奉天之围，覃王归华州。


     以天雄节度使李继徽为静难节度使。〔李继徽自秦州徙州，宁亦为李茂贞有矣。难，乃旦翻。」


     庚戌，钱H还杭州，〔自越还杭。〕遣顾全武取苏州；乙未，拔松江；〔松江，在苏州南四十里，淮南立寨以守之。〕戊戌，拔无锡；〔无锡，汉县，唐属常州。九域志，在州东九十一里。〕辛丑，拔常熟、华亭。〔宋白曰：常熟县，后汉至吴为司盐都尉，晋置南沙县，梁置常熟县，今昆山县东一百三十里，常熟故城是也。九域志，在苏州北七十五里。天宝十载，分嘉兴置华亭县，属苏州，在州西南；今属秀州。〕


     初，李克用取幽州，〔见二百五十九卷干宁元年。〕表刘仁恭为节度使，留戍兵及腹心将十人典其机要，租赋供军之外，悉输晋阳。及上幸华州，克用征兵于仁恭，又遗成德节度使王F、义武节度使王C书，〔遗，唯季翻。郜，音告。〕欲与之共定关中，奉天子还长安。仁恭辞以契丹入寇，〔洪遵曰：契丹之读如吃，惟新唐书有音。今从欺讫翻。〕须兵I御，请俟虏退，然后承命。克用屡趣之，〔趣，读曰促。〕使者相继，数月，兵不出。克用移书责之，仁恭抵书于地，慢骂，囚其使者，欲杀河东戍将，戍将遁逃获免。〔克用留兵戍幽州，见上卷干宁二年。〕克用大怒，八月，自将击仁恭。〔为克用计者，先举河东之甲勤王，事定之后，然后移兵临燕以问罪，刘仁恭安所逃其死乎！不知出此，遽兴忿兵，其败宜矣。〕


     上欲幸奉天亲讨李茂贞，令宰相议之；宰相切谏，乃止。〔议者率谓昭宗忿不思难，然亦可悲矣。〕


     延王戒丕还还自晋阳，〔戒丕使晋阳见上卷上年。〕韩建奏：「自陛下即位以来，与近辅交恶，〔近辅，、岐、同、华也。〕皆因诸王典兵，凶徒乐祸，〔乐，音洛。〕致銮舆不安。比者臣奏罢兵权，〔比，毗至翻，近也。〕实虑不测之变。今闻延王、覃王尚苞阴计，愿陛下圣断不疑，〔断，丁乱翻。〕制于未乱，〔周书云：制治于未乱。建奏引之，李巨川之辞也。〕则社稷之福。」〔韩建欲杀诸王久矣，惮李克用，故未敢发。延王既还，知克用之兵不能至，故决请杀之。〕上曰：「何至于是！」数日不报。建乃与知枢密刘季述矫制发兵围十六宅，诸王被发，或缘垣，或升屋，呼〔【章：十二行本「升」作「登」；「呼」上有「或升木」三字；乙十一行本同；张校同，云无注本脱误与吴本同。】〕曰：「宅家救儿！」〔被，皮义翻。呼，火故翻。唐末宫中率称天子曰宅家。〕建拥通、沂、睦、济、韶、彭、韩、陈、覃、延、丹十一王至石堤谷，尽杀之，〔石堤谷，在华州西。欧阳修集古录云：タ泳祠，今谓之五部神庙，其像有石堤西戍树谷五楼先生、东台御史王剪将军，莫晓其义。其碑云：「石堤树谷，南通商、雒。」又云：「前世通利，吏民兴贵，有御史大夫、将军牧伯，故为立祠以报其功。」乃知五部之号，目汉有之。如此，则石堤者，石堤谷之神，五部神之一也。唐韩建杀诸王于石堤谷，盖此谷也。タ由耢簦在华州郑县。考异曰：旧纪：「是日，通、覃以下十一王并其侍者皆为建兵所拥，至石堤谷，无长少，皆杀之。」唐补纪曰：「六宅诸王，准前商量，请置殿后都。韩建怨怒，进状争论，与诸王互说短长。上乃缚韩王克良已下十人送韩建府。建以棘刺围于大厅，经宿不与相见。军吏谏，遂请诸王归宫，散却殿后都。」新纪：「八月，韩建杀通王滋、沂王湮、韶王、彭王、嗣韩王、嗣韩王、嗣陈王、嗣覃王嗣周、嗣延王戒丕、嗣丹王允。」按旧纪韩建奏，睦王、济王、韶王、通王、彭王、韩王、仪王、陈王八人。新宗室传，初帝遣嗣延王戒丕，嗣丹王允往见李克用，又有覃王嗣周，则是十一人。新纪、传「仪」作「沂」。按昭宗子封沂王，不应更封宗室。旧纪仪王，恐可据。〕以谋反闻。


     贬礼部尚书孙为南州司马。秘书监朱朴先贬夔州司马，再贬郴州司户。〔考异曰：实录：「朴贬郴州司户。」薛廷凤阁书词有朴自秘书监责除蜀王傅、分司东都制云：「苞藏莫顾于朝纲，进见不由于相府。」复云：「犹希顾问之间，来挠澄清之化。」又贬渠州司马制云：「筝臣条奏，宪府极言，指陈负固之谋，忿嫉崇奸之计。」与此稍异。今从实录。」朴之为相，何迎骤迁至右谏议大夫，至是亦贬湖州司马。〔何迎荐朱朴见上卷上年。〕


     王建与顾彦晖五十余战，九月，癸酉朔，围梓州。蜀州刺史周德权言于建曰：「公与彦晖争东川三年，士卒疲于矢石，百姓困于输挽。〔挽，音晚。〕东川群盗多据州县，彦晖懦而无谋，欲为偷安之计，皆陷以厚利，〔陷，徒滥翻。〕恃其救援，故坚守不下。今若遣人谕贼帅以祸福，〔帅，所类翻。〕来者赏之以官，不服者威之以兵，则彼之所恃，反为我用矣。」建从之，彦晖势益孤。德权，许州人也。


     丁肚，李克用至安塞军，〔安塞军在蔚州之东，妫州之西。新志：幽州丁零川西南有安塞军。〕辛巳，攻之，攻之。幽州将单可及引骑兵至，〔单，上演翻，姓也；又都寒翻，亦姓也。元魏孝文帝改代北内入诸渴单氏为单氏。〕克用方饮酒，前锋白：「贼至矣！」克用醉，曰：「仁恭何在t」对曰：「但见可及辈。」克用_目曰：〔_，昌真翻。〕「可及辈何足为敌！」亟命击之。是日大雾，不辨人物，幽州将杨师侃伏兵于木瓜涧，〔据新书，木瓜涧亦在蔚州界。〕河东兵大败，失亡太半。〔史言李克用轻敌，又不得天时，故败。〕会大风雨震电，幽州兵解去。〔史言克用败而得免者亦天也。〕克用醒而后知败，责大将李存信等曰：「吾以醉废事，汝曹何不力争！」〔邢州之叛，莘县之溃，木瓜涧之败，皆李存信之罪也。克用终亲任之，可谓失刑矣。〕


     湖州刺史李彦徽欲以州附于杨行密，〔去年杨行密表彦徽知湖州，故欲附之。〕其众不从；彦徽奔广陵，都指指挥使沈攸以州归钱H。〔钱H自此遂有湖州。〕


     以彰义节度使张琏为凤翔西北行营招讨使，以讨李茂贞。


     复以王建为西川节度使、同平章事。加义武节度使王C同平章事。削痔新西川节度使李茂贞官篾，复姓名宋文通。〔始以李茂贞之请而讨王建，既而又以茂贞拒命，赦王建而讨茂贞。朝廷号令，朝出而暮改，诸侯其孰尊而信之！皇威不振，自取之也。李茂贞赐姓名见二百五十六卷光启二年。〕


     朱全忠既得兖、郓，甲兵益盛，乃大举击杨行密，遣庞师古以徐、宿、宋、滑之兵七万壁清口，〔清口，即今之清河口。〕将趋扬州，〔趋，七喻翻；下同。〕葛从周以兖、郓、曹、濮之兵壁安丰，将趋寿州，〔安丰，汉六县，故城在县南；后汉置安丰县；至唐属寿州。九域志曰：安丰县，在州东南六十余里。盖唐之寿州，治寿春县，即六朝寿阳之地。五代之末，周世宗克寿州，徙治下蔡，故宋朝安丰在寿州东南。〕全忠自将屯宿州；淮南震恐。


     匡国节度使李继瑭闻朝廷讨李茂贞而惧，韩建复从而摇之，〔复，扶又翻。〕继瑭奔凤翔。冬十月，以建为镇国、匡国两军节度使。〔韩建始兼有同、华。〕


     壬子，知遂州侯绍帅众二万，乙卯，知合州王仁威帅众千人，戊午，凤翔李继溥以援兵二千，皆降于王建。〔帅，读曰率。〕建攻梓州益急。庚申，顾彦晖聚其宗族及假子共饮，遣王宗弼自归于建；〔王宗弼为东川兵所擒事见上卷二年。〕酒酣，命其假子瑶杀己及同饮者，然后自杀。〔僖宗光启三年，顾彦朗得东川，传至弟彦晕，至是而灭。〕建入梓州，〔干宁二年，王建始攻东川，盖三年而后克之。〕城中兵尚七万人，建命王宗绾分兵徇昌、普等州，以王宗涤为东川留后。


     刘仁恭奏称：「李克用无故称兵见讨，本道大破其党于木瓜涧，请自为统帅以讨克用。」〔帅，所类翻。〕诏不许。又遗朱全忠书。〔遗，唯季翻。〕全忠奏加仁恭同平章事，朝廷从之。仁恭又遣使谢克用，陈去就不自安之意。克用复书略曰：「今公仗钺控兵，理民立法，擢士则欲其报德，选将则望彼酬思；己尚不然，人何足信！〔克用言仁恭背己，人亦将背之也。将，即亮翻。〕仆料猜防出于骨肉，嫌忌生于屏帷，持千将而不敢授人，捧盟盘而何词着誓！」


     甲子，立皇子秘为景王，祚为辉王，祺为祁王。


     加彰义节度使张琏同平章事。


     杨行密与朱瑾将兵三万拒汴军于楚州，别将张训自涟水引兵会之，〔干宁二年，杨行密浆取涟水，令张训守之。〕行密以为前锋。庞师古营于清口，或曰：「营志污下，不可久处。」不听。〔污，乌瓜翻。处，昌吕翻。〕师古恃众轻敌，居常弈镧。朱瑾壅淮上流，欲灌之；或以告师古，师古以为惑众，斩之。十一月，癸酉，瑾与淮南将侯瓒〔瓒，才旱翻。〕将五千骑潜渡淮，用汴人旗帜，自北来趣其中军，〔趣，七喻翻。〕张训u栅而入；士卒苍黄拒战，淮水大至，汴军骇乱。行密引大军济淮，与瑾等夹攻之，汴军大败，斩师古及将十首万余级，余众皆溃。葛从周营于寿州西北，寿州团练使朱延寿击破之，退屯濠州，闻师古败，奔还。行密、瑾、延寿乘胜追之，及于水。〔水经注：水出庐江潜县西南，霍山东北，又东北过六县东，又西北过安丰县故城西，北入于淮。类篇：，必至切，水名，在弋阳。按今河在来远镇西十里，来远镇即东正阳也，东至寿州二百里。〕从周半济，淮南兵击之，杀溺殆尽，从周走免。遏后都指挥使牛存节弃马步`，诸军稍得济淮，凡四日不，食会大雪，汴卒缘道冻馁死，还者不满千人；全忠闻败，亦奔还。行密遗全忠书曰：「庞师古、葛从周，非敌也，公宜自来淮上决战。」〔遗，于季翻。〕


     行密大会诸将，谓行军副使李承嗣曰：「始吾欲先趣寿州，〔趣，七喻翻。〕副使云不如先向清口，师古败，从周自走，今果如所料。」赏之钱万缗，〔赏其胜算先定。〕表承嗣领镇海节度使。行密待承嗣及史俨甚厚，第舍、姬妾，咸选其尤者赐之，故二人为行密尽力，屡立功，竟卒于淮南。〔为，于伪翻。卒，子恤翻。史言杨行密能用人。安仁义亦沙陀也，行密待之非不厚，而终于叛行密，狼子野心，固自有难驯养者。〕行密由是遂保据江、淮之间，全忠不能与之争。


     戊寅，立淑妃何氏为皇后。后，东川人，生德王、辉王。


     威武节度使王潮弟审知，为观察副使，有过，潮犹加捶挞，〔捶，止G翻。〕审知无怨色。潮寝疾，舍其子延兴、延虹、延丰、延休，命审知知军府事。十二月，丁未，潮薨。审知以让其兄泉州刺史审，审以审知有功，辞不受。审佑自称福建留后，表于朝廷。


     壬戌，王建自梓州还；戊辰，至成都。


     是岁，南诏骠信舜化有上皇帝书函及督爽牒中书木夹，年号中兴。朝廷欲以诏书报之。王建上言:「南诏小夷，不足辱诏书。臣在西南，彼必不敢犯塞。」从之。


     黎、雅间有浅蛮曰刘王、郝王、杨王，各有部落，〔黎、雅西南大山长谷，皆蛮居之，所在深远，而三王部落居近汉界，故曰浅蛮。〕西川岁赐缯帛三千匹，使觇南诏，亦受南诏赂高成都虚实。〔缯，慈陵翻。觇，丑廉翻，又丑艳翻。，古迥翻，又Q正翻。〕每节度使到官，三王帅酋长诣府，〔帅，读曰率。酋，慈由翻。长，知两翻。〕节度使自谓威德所致，表于朝廷；而三王阴与大将相表里，节度使或失大将心，则教诸蛮纷扰。先是节度使多文臣，〔先，悉荐翻。〕不欲生事，故大将常藉此以邀姑息，而南诏亦凭之屡为边患。及王建镇西川，绝其旧赐，斩都押牙山行章以惩之。〔山行章，陈、田旧将，王建因其与浅蛮表里而斩之，既以威示诸蛮，亦除旧务尽。〕n崃之南，不置鄣候，不戍一卒，〔谓n关以南也。〕蛮亦不敢侵盗。其后遣王宗播击南诏，三王漏泄军事，召而斩之。〔史言安边之术，惟洞知近塞蕃落情伪而折其奸，则外夷不敢有所侮而动。〕


     右拾遗张道古上疏，称：「国家有五危、二乱。昔汉文帝即位未几，明习国家事。〔几，居岂翻。见十三卷汉文帝元年。〕今陛下登极已十年，帝文德元年践阼，至此十年；若以即位u年改元数之，则九年。〕而曾不知为君驭臣之道。太宗内安中原，外开四夷，海表之国，莫不入臣。今先朝封域日蹙几尽。〔臣虽微贱，窃伤陛下朝廷社稷始为奸臣所弄，终为贼臣所有也！」〔汉、唐之亡，诚如张道古之言。〕上怒，贬道古施州司户。〔宋白曰：施州，汉巫县地；吴大帝分巫县立沙渠县；后周建德三年于此置施州；唐因之。旧志:施州，京师南二千七百九里。〕仍下诏罪状道古，宣示谏官。〔昭宗处艰危之中，犹罪言者，其亡宜矣。〕道古，青州人也。〔张道古见于通鉴者惟此事，着其州里，盖伤之。〕


     光化元年〔（戊午、八九八）是年八月还京，方改元。〕


     春，正月，两浙、江西、武昌、淄青各遣使诣阙，请以朱全忠为都统，讨杨行密；〔两浙钱H，江西锺传，武杜洪，淄青王师范，皆惮杨行密之强，而党附朱全忠者也。〕诏不许。


     加平卢节度使王师范同平章事。〔淄清，平卢军。〕


     以兵部尚书刘崇望同平章事，充东川节度使；以昭信防御使冯行袭为昭信节度使。〔方镇表，光化元年置昭信防御使，治金州，与此异。〕


     上下诏罪己息兵，复李茂贞姓名官爵，应诸道讨凤翔兵皆罢之。〔韩建之志也。〕


     壬辰，河中节度使王珂亲迎于晋阳，〔迎，鱼敬翻。〕李克用遣其将李嗣昭守河中。


     李茂贞、韩建皆致书于李克用，言大驾出幸累年，乞修和好，〔好，呼到翻。〕同奖王室，兼乞丁匠助修宫室；克用许之。


     初，王建攻东川，顾彦晖求救于李茂贞，茂贞命将出兵救之，〔事见上。〕不暇东逼乘舆，诈称改过，与韩建共翼戴天子。及闻朱全忠营洛阳宫，累表迎车驾，茂贞、韩建惧，请修复宫阙，奉上归长安。诏以韩建为修宫阙使。〔考异曰：实录：「建以行宫卑庳，无眺览之所，表献城南别墅。建初修南庄，起楼观，疏池沼，欲为南内，行废立之事。其叔父丰见其跋扈，谓建曰：『汝陈、许间一民，乘时危乱，位至方镇，不能感君父之惠，而欲以同、华两州百里之地行废立，覆族在旦莫矣。吾不如先自裁，免为汝所累。』由是建稍弭其志。及李茂贞表请助营宫苑，又闻朱全忠缮治洛阳，累表迎驾，建惧，故急营葺长安，率诸道助助役，而又亲程功焉。」按建若欲废立，何必先营南内！今不取。〕诸道皆助钱及工材；建使都将蔡敬思督其役。既成，二月，建自往视之。


     钱H请徙镇海军于杭州，从之。〔镇海军本治润州，今徙军额于杭州。〕


     复以李茂贞为凤翔节度使。


     三月，己丑，以王审知充威武留后。


     朱全忠遣副使万年韦震入奏事，求兼镇天平，朝廷未之许，震力争之；〔穆、敬以后，威令已不振，然藩镇所遣奏事官不敢力争于朝也。〕朝廷不得已，以全忠为宣武、天平三镇节度使。全忠以震为天平留后，以前台州刺史李振为天平节度副使。〔按欧史李振传，振为金吾卫将军，拜台州刺史。盗起浙东，不果行，乃西归过汴，以策干朱全忠；全忠留之，遂为全忠用。〕振，抱真之曾孙也。〔代、德之间，李抱真镇昭义，有大功。〕


     淮南将周本救苏州，两浙将顾全武击破之。淮南将秦裴以兵三千人拔昆山而戍之。〔昆山，汉娄县地；梁分娄县置信义县，又分信义置昆山县，取县界昆山为名；唐属苏州。九域志，在州东七十里。〕


     以潭州刺史、判湖南军府事马殷知武安留后。时湖南管内七州，贼帅杨师远据衡州，唐世F据永州，蔡结据道州，陈彦谦据郴州，鲁景仁据连州，〔路振九国志：唐F、蔡结皆以郡人聚兵据郡。陈彦谦桂阳人，杀刺史黄岳，据郴州。鲁景仁本从黄巢，以病留连州，遂据之。帅，所类翻。郴，丑林翻。〕殷所得惟潭、邵而已。〔为马殷尽取诸州张本。〕


     义昌节度使卢彦威，性残虐，又不礼于邻道；与卢龙节度使刘仁恭争盐利，仁恭遣其子守文将兵袭沧州，彦威弃城，挈家奔魏州；罗弘信不纳，乃奔汴州。〔光启元年，卢彦威得沧、景，至是而亡。〕仁恭遂取沧、景、德三州，以守文为义昌留后。仁恭兵势益盛，〔并幽、沧两镇之兵，故劫益盛。〕自谓得天助，有并吞河朔之志，为守文请旌节，〔为，于伪翻；下为吾同。〕朝廷未许。会中使至范阳，仁恭语之曰：〔语，牛倨翻。〕「旌节吾自有之，但欲得长安本色耳，何为累章见拒！为吾言之！」其悖慢如此。〔悖，蒲内翻，又蒲没翻。〕


     朱全忠与刘仁恭修好，〔好，呼到翻。〕会魏博兵击李克用。夏，四月，丁未，全忠至巨鹿城下，败河东兵万余人，逐北至青山口。〔五代志：邢州龙冈县，隋文帝开皇十六年置青山县，炀帝大业初省入龙冈。败，补迈翻。〕


     以护国节度使王珂兼侍中。〔珂，丘何翻。〕


     丁卯，朱全忠遣葛从周分兵攻持荩戊辰，拔之，斩刺史邢善益。


     五月，己巳朔，赦天下。


     葛从周攻邢州，刺史马师素弃城走。辛未，磁州刺史袁奉滔自刭。全忠以从周为昭义留后，守邢、场⒋湃州而还。〔并、汴自此岁争邢、场⒋湃州。〕


     以武定节度使李继密为山南西道节度使。〔李继密自洋州徙兴元。〕


     朝廷闻王建已用王宗涤为东川留后，乃召刘崇望还，为兵部尚书，仍以宗涤为留后。


     湖南将姚彦章言于马殷，请取衡、永、道、连、郴五州，仍荐李琼为将。殷以琼及秦彦晖为岭北七州游弈使，张图英、李唐副之，〔五州，并潭、邵为七。〕将兵攻衡州，斩杨师远，引兵趣永州，〔趣，七喻翻。〕围之月余，唐世F走死。殷以李唐为永州刺史。


     六月，以濠州刺史赵为忠武节度使。，咧弟也。〔，况翻。撸昌牛翻。〕


     秋，七月，加武贞节度使雷满同平章事，〔方镇表：光化元年，置武贞节度，领沣州。〕加镇南节度使锺传兼侍中。


     忠义节度使赵匡凝闻朱全忠有清口之败，〔忠义义军，山南东道。清口之败见去年十一月。〕阴附于杨行密。全忠遣宿州刺史尉氏氏叔琮将兵伐之，丙申，拔唐州，擒随州刺史赵匡U，败襄州兵于邓城。〔败，补迈翻。〕


     八月，庚戌，改华州为兴德府。〔以车驾驻跸故也。〕


     戊午，汴将康怀贞袭邓州，克之，擒刺史国湘。赵匡凝惧，遣使请服于朱全忠，全忠许之。〔为朱全忠再攻赵匡凝张本。〕


     上欲藩相与辑睦，以太子宾客张有孚为河东、汴州宣忍使，赐李克用、朱全忠诏，又令宰相与之书，使之和解。克用欲奉诏，而耻于先自屈，乃致书王F，使通于全忠；全忠不从。〔朱全忠兵力户强，故不从。〕


     己禾，车驾发华州；壬戌，至长安；甲子，赦天子，改元。〔改元光化。〕


     九月，乙亥，加韩建守太傅、兴德尹；〔先是，上驻跸华州，因以华州为兴德府。〕加王F兼中书令，罗弘信守侍中。


     己丑，东川留后王宗涤言于王建，以东川封疆五千里，文移往还，动u数月，请分遂、合、泸、渝、昌五州别为一镇；建表言之。


     顾全武攻苏州；城中及援兵食皆尽，甲申，淮南所署苏州刺史台蒙弃城走，〔金城汤池，非粟不守，台蒙虽淮南良将，柰之何哉！〕援兵亦遁。全武克苏州，〔干宁三年，淮南陷苏州，今果如顾全武之言而复之。〕追败周本等于望亭。〔九域志：常州无县有望亭镇，在苏州北四十五里，又四十五里至无锡。败，补迈翻。〕独秦裴守昆山不下，全武帅万余人攻之；〔帅，读曰率。〕裴屡出战，使病者被甲执矛，壮者彀弓弩，全武每为之却。〔见其弓弩之力及远，故为之却。彀，居候翻。为，于伪翻。〕全武檄裴令降。〔降，户江翻；下同。〕全武尝为僧，裴封函纳款，全武喜，召诸将发函，乃佛经一卷，全武大，曰：「裴不忧死，何暇戏予！」益兵攻城，引水灌之，城坏，食尽，裴乃降。钱H设千人馔以待之，〔馔，雏翻，又雏恋翻。〕乃出，〔「乃」，当作「及」。〕〔【章：乙十一行本正作「及」。】〕赢兵不满百人。〔观通鉴上文，秦裴以三千人取昆山而守之，及其降也，赢兵不满百人，则其兵死于战守者殆尽，其存者仅三十之一耳。〕H怒曰：「单弱如此，何敢久为旅拒！」〔旅，众也。怙众而拒捍，曰旅拒。〕对曰：「裴义不负杨公，今力屈而降耳，非心降也。」H善其言。顾全武亦劝H宥伲H从之。时人称全武长者。〔顾全武甚识而度，所以能佐钱H保据一方。长，知两翻。〕


     魏博节度使罗弘信薨，〔考异曰：薛居正五代史梁纪弘信传、太祖纪年录皆云夕信八月卒。按八月昭宗还京，弘信犹加官。旧纪、传九月卒，今从之。实录十月，约奏到也。〕军中推其子节度副使绍威知留后。


     汴将朱友恭将兵还自江、淮，过安州，〔朱友恭克黄州，还过安州。九域志：黄州西至安州三百里。〕或告刺史武锴庇牖茨贤ǎ谋取汴军，冬，十月，己亥，友恭攻而杀之。


     李克用遣其将李嗣昭、周德威将步骑二万出青山，将复山东三州。〔山东三州，邢、场⒋乓玻皇悄晡逶拢葛从周取之。〕壬寅，进攻邢州；葛从周出战，大破之。嗣昭等引兵退入青山，从周追之，将扼其归路；步兵自溃，嗣昭不能制。会横冲都将李嗣源以所部兵至，〔薛史明宗纪曰：罗弘信袭破李存信于莘县，帝奋命殿军而还，武皇嘉其功，即以所属五百骑号曰横冲都。〕谓嗣昭曰：「吾辈亦去，则势不可支矣，我试为公击之。」〔为，于伪翻。〕嗣昭曰：「善！我请从公后。」嗣源乃解鞍厉镞，乘高布陈，〔陈，读曰阵。〕左右指画，邢人莫D测。嗣源直前奋击，嗣昭继之，从周乃退。德威，马邑人也。〔马邑，秦、汉旧县名，久废；开元五年，分朔州善阳县，置马邑县于古大同军城，属朔州。〕


     癸卯，以威武留后王审知为节度使。


     以罗绍威知魏博留后。


     丁巳，以东川留后王宗涤为节度使。


     王珙引汴兵寇河中，〔珙，居勇翻。〕王珂告急于李克用；克用遣李嗣昭救之，败汴兵于胡壁，〔九域志：河中府荣河县有胡壁镇。荣河，唐宝鼎县也，宋祥符中更。败，补迈翻。〕汴人走。


     前常州刺史王牵〔牵之六翻。〕性刚介，有时望；诏征之，时人以为且入相。〔相，息亮翻。〕过陕，〔王蔷驼鳎道过陕州。陕，失冉翻。〕王珙延奉甚至，请叙子侄之礼拜之，枪檀遣皇堋ｇ钆，〔珙以峭姓，年辈在前行，且入相，请叙子侄之礼，以亲结之，而谴遣皇堋ｇ钜潜∑涿诺乇境龊微而绝之也，故怒。〕使送者杀之，〔考异曰：俏给事中并遇害，旧纪、实录皆无年月，今因珙伐河中事附此。〕并其家人悉投诸河，掠其资装，以覆舟闻。朝廷不敢诘。〔史言唐之威令不行，藩镇暴横，王穷酒渑吧倍不敢问。诘，去吉翻。〕


     闰月，钱H以其将曹圭为苏州制置使，遣王球攻婺州。


     十一月，甲寅，立皇子祯为雅王，祥为琼王。


     以魏博留后罗绍威为节度使。


     衢州刺史陈岌请降于杨行密，钱H使顾全武讨之。〔降，户江翻。〕


     朱全忠以奉国节度使崔洪与杨行密交通，〔淮西，淮南邻道也。〕遣其将张存敬攻之；洪惧，请以弟都指挥使贤为质，〔质，音致。考异曰：十国纪年：「洪托以将士不受节制，遣兄贤质于汴。」按旧纪，「十月，汴将张存敬以兵袭蔡州，刺史崔洪纳款，请以弟贤质干汴，许之。」实录亦云「弟贤」，今从之。〕且言：「将士顽悍，〔悍，下罕翻，又侯旰翻。〕不受节制，请遣二千人诣麾下从征伐。」全忠许之，〔为朱全忠遣崔贤征兵、蔡将杀贤劫洪奔淮南张本。〕召存敬还。存敬，曹州人也。


     十二月，昭义节度使薛志鄞薨。


     李克用之平王行瑜也，〔见下卷干宁二年。〕李罕之求宁于克用。克用曰：「行瑜恃功邀君，故吾与公讨而诛之。昨破贼之日，吾首奏趣苏文建赴镇。〔事见同上。趣，读曰促。〕今u达天听，遽复二三，〔复，扶又翻；下同。〕朝野之论，必喧然谓吾辈复如行瑜所为也。吾与公情如同体，固无所爱，俟还镇，当更为公论功赏耳。」〔为，于伪翻；下同。〕罕之不悦而退，私于盖寓曰：「罕之自河阳失守，依托大庇，〔盖，古盍翻。李罕之失河阳见二百五十七卷僖宗文德元年。〕岁月已深。比来衰老，〔比，毗至翻，近也。〕倦于军旅，若蒙吾王与太傅哀愍，〔王，谓李克用，太傅，谓盖寓。〕赐一小镇，使数年之间休兵养疾，然后归老闾阎，幸矣。」寓为之言，克用不应。每藩镇缺，议不及罕之，罕之甚郁郁。寓恐其有他志，亟为之言，〔亟，去吏翻，频也，数也。〕克用曰：「吾于罕之岂爱一镇，但罕之，鹰也，饥则为用，饱则背飞！」〔祖曹操驾御吕布之意而言之。背，蒲妹翻。〕


     及志勤薨，旬日无帅，罕之擅引泽州兵夜入潞州，据之，〔九域志：泽州北至潞州一百六十五里。帅，所类翻。〕以状白克用，曰：「薛铁山死，〔薛志勤从克用起代北，初名铁山。〕州民无主，虑不逞者为变，故罕之专命镇抚，取王裁旨。」〔裁旬者，旨裁其可否也。〕克用怒，遣人让之。罕之遂遣其子〔【章：十二行本「子」下有「颢」字；乙十一行本同；孔本同；张校同。】〕请降于朱全忠，执河东将马溉等及沁州刺史傅瑶送汴州。克用遣李嗣昭将兵讨之，〔自此，李克用不能与朱全忠争邢、场⒋哦争泽、潞矣。〕嗣昭先取泽州，收罕之家属送晋阳。〔先取泽州，既掩李罕之不备，且俘其家。史言李嗣昭用兵有方略。〕


     杨行密遣成及〔【章：十二行本「及」下有「等」字；乙十一行本同。】〕归两浙以易魏约等，〔淮南禽成及见上卷干宁三年。两浙擒魏约见上去年四月。杨、钱争苏州，台蒙、周本、秦裴皆淮南名将也，为浙人所困，终不能守。杨行密知钱H未易可轻，故归成及以易魏约，意在讲解也。〕钱H许之。〔钱H亦自知不如杨行密之强，故许之之速。〕


     韶州刺史曾衮举兵攻广州，州将王z帅战舰应之；〔帅，读曰率。〕清海行军司马刘隐一战破之。韶州将刘潼复据浈、，〔复，扶又翻。浈、当在韶州浈昌县界。或曰：刘潼据浈阳、二县之间。浈，痴贞翻。，胡南翻。〕隐讨斩之。


     二年〔（已未、八九九）〕


     春，正月，丁未，中书侍郎兼吏部尚书〔【章：十二行本「书」下有「同平章事」四字；乙十一行本同；孔本同；张校同。】〕崔胤罢守本官；以兵部尚书陆同平章事。〔崔胤、陆迭为拜罢。〕


     朱全忠表李罕之为昭义节度使，又表权知河阳留后丁会、武宁留后王敬荛、〔荛，如招翻。〕彰义留后张珂并为节度使。〔河阳、武宁皆附属朱全忠，独张珂在泾州，而为之请节钺，亦所以结之。〕


     杨行密与朱瑾将兵数万攻徐州，军于吕梁，朱全忠遣骑将张归厚救之。


     刘仁恭发幽、沧等十二州兵十万，〔十二州：幽、涿、瀛、莫、平、营、蓟、妫、檀、沧、景、德也。幽州巡属更有蔚、新、武三州，刘仁恭留以备河东，不发其兵。〕欲兼河朔；攻贝州，拔之，城中万余户，尽屠之，投尸清水。〔清水，即清河之水。〕由是诸城各坚守不下。仁恭进攻魏州，营于城北；魏博节度使罗绍威求救于朱全忠。


     朱全忠遣崔贤还蔡州，〔崔洪以弟贤为质，见上年。〕发其兵二千诣大梁。二月，蔡将崔景思等杀贤，劫崔洪，悉驱兵民渡淮奔杨行密。兵民稍稍遁归，〔安土重迁，人情之常也。〕至广陵者不满二千人。全忠命许州刺史朱友裕守蔡州。


     朱全忠自将救徐州，杨行密闻之，引兵去；汴人追及之于下邳，〔下邳，古县，唐属徐州。九域志，在徐州东一百八十里。〕杀千余人。全忠行至辉州，〔是年，朱全忠表以宋州之砀山、虞城、单父，曹州之成武，置辉州，即单州之封域也。〕闻淮南兵已退，乃还。


     三月，朱全忠遣其将李思安、张存敬将兵救魏博，屯于内黄；〔九域志：内黄县在魏州西南二百一十四里。〕癸卯，全忠以中军军于滑州。刘仁恭谓其子守文曰：「汝勇十倍于思安，当先虏鼠辈，后擒绍威耳！」乃遣守文及其妹伲单可及将精兵五万击思安于内黄。丁未，思安使其将袁象先伏兵于清水之右，〔淇水东过内黄，谓之白沟水，亦谓之清河水。〕思安逆战于繁阳，〔繁阳，汉古县，唐并省入内黄。杜佑曰：「汉繁阳县故城在内黄县西北。〕阳不胜而却；守文逐之，及内黄之北，思安勒兵还战，伏兵发，夹击之。幽州兵大败，斩可及，杀获三万人，守文仅以身免。可及，幽州骁将，号「单无敌」，燕军失之丧气。〔李克用轻单可及而有木瓜涧之败，刘仁恭轻李思安而单可及丧元，是以用兵者戒于轻敌。丧，息浪翻。〕思安，陈留人也。


     时葛从周自邢州将精骑八百已入魏州。戊申，仁恭攻上水关、馆陶门，〔馆陶门，魏州城北门，由此门出，趣馆陶县，因以为门名。〕从周与宣义牙将贺德伦出战，顾门者曰：「前有大敌，不可返顾。」命阖其扉。〔阖，辖腊翻。扉，门扇也。〕从周等殊死战，仁恭复大败，〔复，扶又翻；下同。〕擒其将薛突厥、王郐郎。〔郐，古外翻。〕明日，汴、魏乘胜合兵击仁恭，破其八寨，仁恭父子烧营而遁。汴、魏之人长驱追之，至临清，拥其众人永济渠，杀溺不可胜纪。〔胜，音升。〕镇人亦出兵邀击于东境，〔镇人，王F之兵，深、冀，赵之东境。〕自魏至沧五百里间，僵尸相枕。〔僵，居良翻。枕，职任翻。〕仁恭自是不振，而全忠益横矣。〔幽、并之兵势皆挫，故全忠益横。横，户孟翻。〕德伦，河西胡人也。〔薛史：贺德伦，其先河西部落人，父怀庆，隶滑州军，为小校，故德伦少为滑牙将。〕


     刘仁恭之攻魏州也，罗绍威遣使修好于河东，〔好，呼到翻。〕且求救。壬午，李克用遣李嗣昭将兵救之。会仁恭已为汴兵所败，〔败，补迈翻。〕绍威复与河东绝，〔自李存信莘县之败，魏与并绝矣，今因求救而通好；并兵未至，而汴人有功，故复与并绝。〕嗣昭引还。


     葛从周乘破幽州之势，自土门攻河东，拔承天军；别将氏叔琮自马岭入，〔马岭，在太原府太谷县东南八十里。〕拔辽州乐平，〔晋分汉沾县置乐平县，唐属辽州。〕进军榆次；〔榆次，古县，唐属太原府。〕李克用遣内牙军副周德威击之。


     叔琮有骁将陈章，号「陈夜叉」，为前锋，〔俗言阴府有鬼使曰夜叉；时人以陈章鸷悍可畏如夜叉然，因称之。〕请于叔琮曰：「河东所恃者周杨五，〔周德威小字杨五。〕请擒之，求一州为赏。」克用闻之，以戒德威，德威曰：「彼大言耳。」战于洞涡，〔洞涡水出沾县北北山，东流南屈，过受阳县故城东，西过榆次县南。此据水经注也。魏收地形志：洞涡水一出木瓜岭，一出沾岭，一出大廉山，一出原过祠下，五水合流，故曰同过，后语转为洞涡。按高欢建大亟相府于晋阳，魏收已策名霸府。齐受魏禅，以晋阳为别都。魏收多从其主往来晋阳宫，宜知地名之的。〕德威微服往挑战，〔挑，徒了翻。〕谓其属曰：「汝见陈夜叉即走。」章果逐之，德威奋铁t击之坠马，〔t，侧瓜翻。〕生擒以献。因击叔琮，大破之，斩首三千级。叔琮弃营走，德威追之，出石会关，又斩千余级。从周亦引还。


     丁巳，朱全忠遣河阳节度使丁会攻泽州，下之。〔去年十二月，河东兵取泽州。考异曰：实录：「丁巳，葛从周复取泽州。」按编遗录：「丁巳，河阳丁会收复泽州。」实录云从周，误也。唐太祖纪年录：「三月，周德威败氏叔琮于洞涡驿。先是逆温令丁会将兵助李罕之，戍潞州。至是，葛从周复入潞州以代丁会，贼复陷我泽州。」梁实录、薛史梁纪皆云六月方遣从周入潞州，纪年录于此连言后事耳。〕


     婺州刺史王坛为两浙所围，〔去年闰月，两浙兵攻婺州。〕求救于宣歙观察使田f，〔按宣歙观察，先是已升宁国军，以田f为节度使。歙，书涉翻。〕夏，四月，f遣行营都指挥使康儒等救之。


     五月，甲午，置武信军于遂州，以遂、合等五州隶之。〔王建之志也。〕


     李克用遣蕃、汉马步都指挥使李君庆将兵攻李罕之，己亥，围潞州。朱全忠出屯河阳，辛丑，遣其将张存敬救之，壬寅，又遣丁会将兵继之；大破河东兵，君庆解围去。克用诛君庆及其裨将伊审、李弘袭；以李嗣昭为蕃、汉马步都指挥使，代之攻潞州。


     庚戌，康儒等败两浙兵于龙兵，〔龙丘，本汉太末县，贞观八年更名龙丘，即今龙游县。九域志：属衢州，在州东七十五里。败，补迈翻。〕擒其将王球，〔王球为主将，以攻婺州而见擒于龙丘，盖以浙兵逆与宣兵战也。〕遂取婺州。〔景福元年，王坛得婺州，至是失之。〕


     六月，乙丑，李罕之疾亟。〔亟，纪力翻。〕丁卯，全忠表罕之为河阳节度使，以丁会为昭义节度使；未几，〔几，居岂翻。〕又以其将张归霸守邢州，遣葛从周代会守潞州。〔考异曰：编遗录：「六月，乙丑，李罕之疾甚，请归河阳。丁卯，上令抽大军回，以丁会权制置，绥怀、上党，上乃东归。」不言遣从周入潞。薛居正五代史梁纪：「六月，帝表丁会为潞州节度使，以李罕之疾亟故也。又遣葛从周由固镇路入于潞州，以援丁会。」梁实录、后唐纪皆云代会。自此至潞州破，贺德伦走，不复见会名。或者李罕之既卒，复召会守河阳，以从周代之，不可知也。今因会镇潞，终言之。〕


     以西川大将王宗佶为武信节度使。〔王建之请也。〕宗佶，本姓甘，洪州人也。


     丁丑，李罕之薨于怀州。〔李罕之自潞州赴河阳，至怀州而卒。〕


     保义节度使王珙，生猜忍，虽妻子亲近，常不自保；至是乱，为麾下所杀，〔僖宗中和初，王重盈镇陕，传子珙，至是而亡。〕推都将李[为留后。〔[，音烦。〕


     秋，七月，朱全忠海州戍将陈汉宾请降于杨行密。淮海游弈使张训以汉宾心未可知，与涟水防遏使庐江王绾将兵二千直趣海州，遂据其城。〔杨行密自此遂有海州。趣，七喻翻。〕


     加荆南节度使成I兼中书令。


     马殷遣其将李唐攻道州，蔡结聚群蛮，伏兵于隘以击之，大破唐兵。唐曰：「蛮所恃者山林耳，若战平地，安能败我！」〔败，补迈翻。〕乃命因风燔林，火烛天地，群蛮惊遁，遂拔道州，擒结，斩之。


     朱全忠召葛从周于潞州，使贺德伦守之。八月，丙寅，李嗣昭引兵至潞州城下，分兵攻泽州。己巳，汴将刘k弃泽州走，河东兵进拔天井关，以李孝璋为泽州刺史。〔「李孝璋」，当作「李存璋」。〕贺德伦闭城不出，李嗣昭日以铁骑环其城，捕刍牧者，〔环，音宦。〕附城三十里禾黍皆刈之。乙酉，德伦等弃城宵遁，趣壶关，〔贺德伦之兵既不得出城刍牧，城外禾忝又空，粮援俱绝，宜其遁也。九域志：壶关县在潞州东二十五里。趣，七喻翻。〕河东将李存审〔李存审，即符存审。〕伏兵邀击之，杀获甚众。葛从周以援兵至，闻德伦等已败，乃还。


     九月，癸卯，以凤翔节度使李茂贞为凤翔、彰义节度使。〔是年，春正月，朱全忠表张珂为彰义节度使。张氏镇泾州，凡三帅矣，今命李茂贞兼领之。〕


     李克用表汾州刺史孟迁为昭义留后。〔为孟迁以潞州叛李克用张本。〕


     淄青节度使王师范以沂、密内叛，〔当是时，朱全忠尽有河南一道之地，王师范亦附属焉。若沂、密内叛，将安归邪t又不乞师于全忠而乞师于杨行密，此事当考。〕乞师于杨行密。冬，十月，行密遣海州刺史台蒙、副使王绾将兵助之，拔密州，归于师范；将攻沂州，先使觇之，〔觇，丑廉翻。〕曰：「城中皆偃旗息鼓。」绾曰：「此必有备，而救兵近，不可击也。」诸将曰：「密已下矣，沂何能为！」绾不能止，乃伏兵林中以待之。诸将攻沂州不克，救兵至，引退；〔此救兵果谁兵欤t〕州兵乘之，绾发伏击败之。〔败，补迈翻。〕


     十一月，州都将朱简杀李[，自称留后，附朱全忠，仍请更名友谦，预于子侄。〔朱全忠又兼有陕、虢。更，工衡翻。〕


     加忠义节度使赵匡凝兼中书令。


     马殷遣其将李琼攻郴州，执陈彦谦，斩之；进攻连州，鲁景仁自杀，湖南皆平。〔马殷始尽有湖南之地。〕


     十二月，加魏博节度使罗绍威同平章事。






