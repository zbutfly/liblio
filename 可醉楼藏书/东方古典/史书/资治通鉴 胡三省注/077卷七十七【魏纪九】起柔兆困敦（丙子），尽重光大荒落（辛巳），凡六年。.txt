卷第七十七【魏纪九】起柔兆困敦（丙子），尽重光大荒落（辛巳），凡六年。


     高贵乡公下


     甘露元年〔（丙子、二五六）是年六月，改元。〕


     春，正月，汉姜维进位大将军。


     二月，丙辰，帝宴群臣于太极东堂，与诸儒论夏少康、汉高祖优劣，以少康为优。〔帝谓少康生于灭亡之后，降为诸侯之隶，能布其德而兆其谋，卒灭过、戈，克复禹绩祀夏配天，不失旧物，非至德弘仁，岂济斯勋！汉祖因土崩之势，杖一时之权，专任智力以成功业，行事动静多违圣检。为人子则数危其亲，为人君则囚系贤相，为人父则不能卫子，身没之后，社稷几倾，若与少康易时而处，未必能复大禹之绩。呜呼！帝固有志于少康矣，然而不能歼浇、s而身死人手者，不能布其德而兆其谋也余观帝之所以论二君优劣，书生之谭耳，未能如石勒辞气之雄爽也。夏，户雅翻。少，诗[翻。〕


     夏，四月，〔【章：甲十一行本「月」下有「庚戌」二字；乙十一行本同；孔本同；张校同。】〕赐大将军昭衮冕之服，赤舄副焉。〔九锡之渐也。〕


     丙辰，帝幸太学，与诸儒诸论书、易及礼，诸儒莫能及。〔时帝与博士淳于俊论易，庾峻论书，马照论礼记，考其难疑答问，不过`抉经义及王、郑之异同耳，非人君之学也。〕帝尝与中护军司马望、侍中王沈、散骑常侍秀、黄门侍郎锺会等讲宴于东堂，并属文论，〔沈，持林翻。骑，奇寄翻。属，之欲翻。〕特君礼异，谓秀为儒林丈人，沈为文籍先生。帝性急，请召欲速，以望职在外，特给追锋车、虎贲五人，〔望为中护军，其职在外。傅子曰：追锋车，施通遥遽则乘之，令虎贲五入舁之也。晋志曰：追锋车去小平盖，加通遥如轺车，驾二马。追锋之名，取其迅速也。施于戎陈之间，是为传乘。贲，音奔。〕每有集会，辄奔驰而至。秀，潜之子也。〔裴潜事武帝，守代郡著名。〕


     六月，丙午，改元。〔盖以甘露降而改元也。〕


     姜维在锺提，议者多以为维力已竭，未能更出。安西将军邓艾曰：「洮西之败，〔见上卷上年。〕非小失也，士卒凋残，仓廪空虚，百姓流离。今以策言之，彼有乘胜之势，我有虚弱之车，G也。彼上下相习，五兵犀利，〔管子曰：蚩尤受卢山之金而作五兵。孔颖达曰：步卒之五兵，谓弓矢一，殳二，矛三，戈四，戟五也；郑司农所谓戈、矛、戟、酉矛、夷矛，车之五兵也。犀，坚也，古以属兕为甲，故谓坚为犀。〕我将易兵新，器仗未复，二也。〔将易，艾自谓初代王经也。兵新，谓遣还洮西败卒，更差军守也。将，即亮翻。〕彼以船行，吾以陆军，劳逸不同，三也。〔言蜀船自涪戌白水，可以上沮水，由沮水入武都下辨，自此而西北，水路渐峻莅，小舟犹可入也，魏军度陇而西，皆陆行。〕狄道、陇西、南安、祁山各当有守，彼专为一，我分为四，四也。从南安、陇西因食羌b，若趣祁山，〔趣，七喻翻；下同。〕熟麦千顷，为之外仓。〔【章：甲十一行本「仓」下有「五也」二字；乙十一行本同；孔本同；张校同；退斋校同。】〕贼有黠计，其来必矣。」〔黠，下八翻，桀黠也。〕


     秋，七月，姜维复率众出祁山，〔复，扶又翻。〕闻邓艾已有备，乃回，从董亭趣南安；〔水经注：董亭在南安郡西南，谷水历其下，东北注于渭。〕艾据武城山以拒之。〔水经注：渭水过x道南。x道，南安郡治也。又东，径武城县西，武城川水入焉。盖以山名县也。郦道元，后魏人，武城县必后魏所立，而魏收地形志无之，盖废省也。〕维与艾争险不克，其夜，治渭东行，缘山趣上，艾与战于段谷，〔水经注：上之南有段溪水，水出西南马门溪，东北流，合籍水。杜佑曰：秦州上县有段谷水。趣，七喻翻。〕大破之。以艾为镇西将军、都督陇右诸军事。维与其镇西大将军胡济期会上，济失期不至，故败，士卒星散，死者甚众，〔言士卒迸散如星，不能收拾成队伍。〕蜀人由是怨维。维上书谢，求自贬黜，乃以卫将军行大将军事。


     八月，庚午，诏司马诏加号大都督，奏事于名，假黄钺。癸酉，以太尉司马孚为太傅。九月，以司徒高柔为太尉。


     文钦说吴人以伐魏之利，〔说，输芮翻。〕孙峻使钦与骠骑将军吕据〔骠，匹妙翻。〕及车骑将军刘纂、镇南将军朱异、前将军唐咨自江都入淮、泗，〔江都县属广陵郡。此自邗沟入淮，自淮入泗也。〕以图青、徐。〔魏青州统齐、济南、乐安、城阳东莱，徐州统下邳、彭城、东海、琅邪、东莞、东安、广陵、临淮。晋志曰：周礼曰：正东曰青州，盖取土居少阳，其色为青。徐州取舒缓之义。或云，因徐丘以立名。〕峻饯之于石头，遇暴疾，以后事付从父弟偏将军D。〔从，才用翻。D，丑林翻。〕丁亥，峻卒。吴人以D为侍中、武卫将军、都督中外诸军事，召吕据等还。〔还，从宣翻，又如字。〕


     己丑，吴大司马吕岱卒，年九十六。始，岱亲近吴郡徐原，慷慨有才志，岱知其可成，赐巾，〔释名：巾，谨也。二十成人，士冠、庶人巾，言当自谨修于四教。，单衣，汉、魏以来，士庶以为礼服。，古侯翻。〕与甘言论，后遂荐拔，官至侍御史。原性忠壮，好直言，〔好，呼到翻。〕岱时有得失，原辄谏争，〔争，读曰诤。〕又公论之；〔公然于众中论其得失。〕人或以告岱岱叹曰：「是我所以贵德渊者也！」〔徐原，字德渊。〕及原死，岱哭之甚哀，曰：「徐德渊，吕岱之益友，〔论语：孔子曰：益者三友：友直，友谅，友多闻。〕今不幸，〔论语曰：不幸短命死矣。〕岱复于何闻过！」〔复，扶又翻。〕谈者美之。


     吕据闻孙D代孙峻辅政，大怒，与诸督将连名共表荐滕胤为丞相；〔将，即亮翻。〕D更以胤为大司马，代吕岱驻武昌。据引兵还，使人报胤，欲共废D。冬，十月，D〔【章：甲十一行本「D」上有「丁未」二字；乙十一行本同；孔本同；退斋校同。】〕遣从兄宪将兵逆据于江都，使中使敕文钦、刘纂、唐咨等共击取据，又遣侍中左将军华融、中书丞丁晏〔魏、晋之制，中书无丞，此吴所置。华，户化翻。〕告喻胤宜速去意。〔言宜速往武昌，否则且有诛罚。〕胤自以祸及，因留融、晏勒兵自卫，召典军杨崇、将军孙咨〔杨崇，盖胤帐下典军。〕告以D为乱，迫融等使有〔【章：乙十一行本「有」作「作」。】〕书难D，〔有者，对无之称，于此则文义不为通。通鉴既因三国志旧文，今亦不亦不欲轻改。难，乃旦翻。〕D不听，表言胤反，许将军刘丞以封爵，使率兵骑攻围胤。胤又劫融等使诈为诏发兵，融等不从，皆杀之。或劝胤引兵至苍龙门，〔苍龙门，吴建业宫之东门也。〕将士见公出，必委D就公。〔委，弃也。〕时夜已半，胤恃与据期，又难举兵向宫，乃约令部曲，〔约，勒而号令之。〕说吕侯兵已在近道，故皆为胤尽死，无离散者。〔为，于伪翻。胤颜色不变，谈笑如常。时大风，比晓，据不至，〔比，必寐翻。〕D兵大会，遂杀胤及将士数十人，夷胤三族。己酉，大赦，改元太平。或劝吕据奔魏者，据曰：「吾耻为叛臣。」遂自杀。〔据父范，佐孙策以造吴，故耻为叛臣，自杀以明节。〕


     ⒁运捐[郑冲为司徒，左仆射卢毓为司空。〔晋志曰：尚书仆射，汉本置一人，；至汉献帝建安四年，以执金吾荣合为尚书左仆射仆射分置左右盖自此始。经魏至晋，迄于江左，省置无常，置二则为左右仆射，或不两置，但曰尚书仆射，令阙则左为省主，若左右并阙，则置尚书仆射以主省事。毓，余六翻。〕毓固让骠骑将军王昶、光禄大夫王观、司隶校尉琅邪王祥，诏不许。


     祥性至孝，继母朱氏遇之无道，祥愈恭谨。朱氏子览，年数岁，每见祥被楚挞，〔楚，荆也；挞，击也。被，皮义翻。〕辄涕泣抱持母；母以非理使祥，览辄与祥俱往。及长，娶妻，〔长，知两翻。〕母虐使祥妻，览妻亦趋而共之，母患之，为之少止。〔为，于伪翻。〕祥渐有时誉，母深疾之，密使G祥。览知之，径起取，酒祥争而不与，母遽夺反之。〔汉书齐悼惠王传：夺反孝惠卮。师古曰：反，音幡。〕自后，母赐祥馔，〔馔，雏恋翻，又雏皖翻。〕览辄先尝，母惧览致毙，遂止。汉末遭乱，祥隐居三十余年，不应州郡之命，母终毁瘁，〔瘁，秦醉翻，病劳也。〕杖而后起。徐州刺史吕虔檄为别驾，委以州事，州界清静，政化大行，时人歌之曰：「海沂之康，实赖王祥；〔徐州之地，东际海，西北距泗、沂，故曰海沂。〕邦国一空，别驾之功！」


     十一月，吴孙D迁大将军。D负贵倨傲，多行无礼。峻从弟宪尝与诛诸葛恪，〔与，读曰预。峻厚遇之，官至右将军、无难督，不九官事。〔九官，即九卿也。魏明帝太和二年，吴主还建业，留尚书九官于武昌。〕D遇宪薄于峻时，宪怒，与将军王谋杀D，事泄，D杀宪服药死。


     二年〔（丁丑、二五七）〕


     春，三月，大梁成侯卢毓卒。


     夏，四月，吴主临正殿，大赦，始亲政事。孙D表奏，多见难问，〔难，乃旦翻。〕又科兵子弟十八已下、十五以上三千余人，〔科，程也；程其长短小大也。或曰：「科」，当作「料」，音聊，量度也。〕选大将子弟年少有勇力者，使将之，〔少，诗照翻。将，即亮翻。〕日于苑中教习，曰：「吾立此军，欲与之俱长。」〔长，可丈翻；今知两翻。〕又数出中书视大帝时旧事，问左右侍臣曰：「先帝数有特制，〔特制，谓等出上意，以手诏宣行也。数，所角翻。〕今大将军问事，〔问事，犹言奏事；不言奏事；不言奏者，自卑挹之意。〕但令我书可邪t」〔书可，画可也。〕尝食生梅，使黄门至中藏取蜜，〔中藏，中藏府也，掌币帛金银诸货物。蜜，蜂据也。藏，徂浪翻；下同。〕蜜中有鼠矢；召问藏吏，藏吏叩头。吴主曰：「黄门从尔求蜜邪t」吏曰：「向求，〔谓向者尝求蜜也。〕实不敢与。」黄门不服。吴主令破鼠矢，矢中燥，因笑谓左右曰：「若矢先在蜜中，中外当俱湿；今外湿里燥，此必黄门所为也。」结之，果服；〔诘，去吉翻。〕左右莫不惊悚。


     征东大将军诸葛诞素与夏侯玄、邓扬等友善，玄等死，〔玄死见上卷正元年。扬死见七十五卷邵陵厉公喜平元年。扬，余章翻，又余亮翻。〕王凌、丘俭相继诛灭，〔王凌死见七十五卷喜平三年。丘俭死见上卷正元二年。〕诞内不自安，乃倾帑藏振施，〔帑，他朗翻。施，式智翻。〕曲赦有罪以收众心，畜养扬州轻侠数千人以为死士。〔畜，许六翻。〕因吴人欲向徐欤〔徐欤即徐塘，在东关之东。欤乌葛翻。〕请十万众以守寿春，又求临淮竽城以备吴寇。司马昭初秉政，长史贾充请遣参佐慰劳四征，〔魏置征东将军屯淮南，征南将军屯襄、沔以备吴；征西将军屯关、陇以备蜀；征北将军屯幽、并以备鲜卑；皆授以重兵。司马昭初当国，故充请慰劳以观其志趣。劳，力到翻。〕且观其志。昭遣充至淮南，充见诞，论说时事，因曰：「洛中诸贤，皆愿禅代，君以为如何t」诞厉声曰：「卿非贾豫州子乎t〔充父逵，先为豫州而卒，故称之。〕世受魏恩，岂可欲以社稷输人乎！若洛中有难，〔难，乃旦翻。〕吾当死之。」充默然；还，言于昭曰：「诸葛诞再在扬州，〔诞先督扬州，东关之败，改督豫州，丘俭既死，复督扬州。〕得士众心。今召之，必不来，然反疾而祸子；不召，则反迟而祸大，不如召之。」昭从之。甲子，诏以诞为司空，召赴京师。诞得诏书，愈恐，疑扬州刺史乐D间己，遂杀D，〔征东将军与扬州刺史同治寿春。魏四征之任，率以其州刺史为储帅，故诞疑D间己。间，古苋翻。〕敛淮南及淮北郡县屯田口十余万官兵，〔魏郡县皆置屯田，凡屯田口悉官兵也。〕扬州新附胜兵者四五万人，〔胜，音升。〕聚b足一年食，为闭门自守之计。遣长史吴纲将少子靓至吴，〔将，如字。少，诗照翻。〕靓，疾郢翻，又疾正翻。〕称臣请救，并请以牙门子弟为质。〔牙门，诸将之子弟也。质，音致。〕


     吴滕胤、吕据之妻，皆夏口督孙壹之妹也。〔壹，孙奂庶子也。夏，户雅翻。〕六月，孙D使镇南将军朱异自虎林将兵袭壹。异至武昌，壹将部曲来奔。乙巳，诏拜壹车骑将军、交州牧，封吴侯，闰府辟召，仪同三司，衮冕赤舄，事从丰厚。〔崇异孙壹者，以招携贰也。〕


     司马昭奉帝及太后讨诸葛诞。〔昭若自行，恐后有挟两宫为变者，故奉之以讨诞。〕


     吴纲至吴，吴人大喜，使将军全怿、全端、唐咨、王祚将三万众，与文钦同救诞；以诞为左都护，假节、大司徒、骠骑将军、青州牧，封寿春侯。择，琮之子；端，其从也。


     六月，甲子，车驾次项，司马昭督诸军二十六万进屯丘头，〔是役也，司马昭改丘头曰武丘，以旌武功。武丘，唐为沈丘县。〕以镇南将军王基行镇东将军、都督扬．豫诸军事，与安东将军陈骞等围寿春。基始至，围城未合，文钦、全怿等从城东北，因山乘险，得将其众突入城。〔寿春城外他无山唯城北有八公山耳。〕昭敕基敛军坚壁。基累求进讨，会吴朱异率三万人进屯安丰，为文钦外势，〔安丰县，汉属卢江郡，魏分属安丰郡。今安丰县在寿春南八十里。〕诏基引诸军转据北山。基谓诸将曰：「今围垒转兵马向集，但当精修守备以待越逸，而更移兵守险，使得放纵，虽有智者，不能善其后矣！」遂守便宜，上疏曰：「今与贼家对敌，当不动如山，若迁移依险，人心摇荡，于势大损。诸军并据深沟高垒，众心皆定，不可倾动，此御兵之要也。」书奏，报听。〔报基听行其策。时帝在军，故诸军节度皆禀诏指，而裁其可否者实司马昭也。〕于是基等四面合围，长里再重，〔重，直龙翻。〕堑垒甚峻。文钦等数出犯围，〔数，所角翻。〕逆击，走之。司马昭又使奋武将军监青州诸军事石苞〔监，古衔翻。〕督兖州刺史州泰、徐州刺史胡质简锐卒为游军，以备外寇。泰击破朱异于渊，〔水经注：决水出卢雩娄县北，过安丰县东，又北右会阳泉水。水西有阳泉县故城，故阳泉乡也，汉灵帝封黄琬为侯国。决水又北入于淮。〕异走，泰追之，杀伤二千人。


     秋，七月，吴大将军D大发兵出屯镬里，〔后吴王责孙D以留沽月中不上岸一步，则镬里当在巢县界。〕复遣朱异帅将军丁奉、黎斐等五入前解寿春之围。〔复，扶又翻。帅，读曰率。〕异留辎重于都陆，〔水经注：博乡县，王莽改曰杨陆，泄水水出焉，北过芍陂，又西北入于淮。意者都陆即杨陆欤t又据晋纪，都陆在黎浆南。重，直用翻。〕进屯黎浆，〔水经注：芍陂渎水东注黎浆水，水东径黎浆亭南，又东注肥水，谓之黎浆水口也。〕石苞、州泰又击破之。太山太守胡烈以奇兵五千袭都陆，尽焚异资粮，异将余兵食葛叶，走归孙D；D使异更死战，异以士卒乏食，不从D命。D怒，九月，己巳，D斩异于镬里。辛未，引兵还建业。〔寿春之围已固，虽使周瑜、吕蒙、陵逊复生，不能解也。若孙D能举荆、扬之众山襄阳以向宛、洛，寿春城下之兵必分归以自救，诸葛诞、文钦等于此时决围力战，犹庶几焉。〕D既不能拔出诸葛诞，而丧败士众，〔丧，息浪翻。败，补迈翻。〕自戮名将，由是吴人莫不怨之。〔为后吴诛孙D张本。〕


     司马昭曰：「异不得至寿春，而吴人杀之，非其罪也，〔【章：甲十一行本作「非其罪也，而吴人杀之」；乙十一行本同；退斋校同；张校同，云无注本亦同，下「非其罪也」四字衍。】〕欲以谢寿春而坚诞意，使其犹望救耳。今当围，备其越逸，而多方以误之。」乃纵反间，〔间，古苋翻。〕扬言「吴救方至，大军乏食，分遣羸疾就b淮北，劫不能久。」诞等益宽恣食，俄而城中乏粮，外救王至。将军蒋班、焦彝，皆诞腹心谋主也，言于诞曰：「朱异等以大众来而不能进，孙D杀异而归江东，外以发兵为名，内实坐须成败。〔须，待也。〕今宜及众心尚固，士卒思用，并力决死，攻其一面虽不能尽克，犹有可全者，空坐守死，无为也。」〔言石若决死而求生，无为坐守而待毙。〕文钦曰：「公今举十余万之众归命于吴，而钦与全端等皆同居死地，公兄子弟尽在江表，就孙D不欲来，主上及其亲戚岂肯听乎！且中国无岁无事，军民并疲，今守我一年，内变将起，柰何舍此，〔舍，读曰舍。〕欲乘危徼幸乎！」〔徼，坚尧翻。〕班、彝固劝之，钦怒。诞欲杀班、彝，二人惧，十一月，弃诞u城来降。全怿兄子辉、仪在建业，〔辉仪，怿兄全绪之二字；「辉」，一作「t」。〕与其家内争讼，携其母将部曲数十家来奔。于是怿与兄子靖及全端弟翩、缉皆将兵在寿春城中，司马昭用黄门侍郎锺会策，密为辉、仪作书，〔为，于伪翻。〕使辉仪所亲信赍入城告怿等，说「吴中怒怿等不能拔寿春，〔言不能拔寿春之众于重围也。〕欲尽诛诸将家，故逃来归命。」十二月，怿等帅其众数千人开门出降，〔帅，读曰率。降，户江翻。〕城中震惧，不知所为。诏拜怿平东将军，封临湘侯端等封拜名有差。


     汉姜维闻魏分关中兵以赴淮南，欲乘虚向秦川，〔秦地四塞以为固，渭水贯其中。渭川左右，沃壤千里，世谓之秦川。〕率数万人出骆谷，至沈岭。时长城积谷甚多，而守兵少，征西将军都督雍、凉诸军事司马望〔雍，于用翻。〕及安西将军邓艾进兵据之，以拒维。维壁于芒水，〔水经注：骆谷水出d坞东南山骆谷，北流径长城西，又北流注于渭，渭水又东，芒水从南来注之；水出南山芒谷，北径T县竹圃中，又北流注于渭。余按骆谷在今洋州真符县，屈回八十里，凡八十四盘。〕数挑战，〔数，所角翻。挑徒了翻。〕望、艾不应。


     是时，维数出兵，蜀人愁苦，中散大夫谯周作仇国论以讽之〔续汉志曰：中散大夫，秩六百石；汉官曰：秩比二千石。胡广曰：光禄大夫，本为中大夫，武帝元狩五年，置谏大夫为光禄大夫，世祖中与，以为谏议大夫。又有太中、中散大夫。此四等于古者为天子之下大夫，视列国之上卿。〕曰：「或问往古能以弱胜强者，其术如何t曰：吾闻之，处大无患者常多慢，处小有忧者常思善；〔处，昌吕翻。〕多慢则生乱，思善则生治，理之常也。故周文养民，以少取多，句践恤众，以弱毙强，此其术也。〔文王治岐，由方百里起，三分天下有其二，所谓以少取多也。句践归越，吊死问疾，十年生聚，十年教训，以弱越毙强吴。〕或曰：曩者，项强汉弱，相与戢争，项羽与汉约分源沟，各归息民，张良以为民志已定，则难动也，率兵追羽，终毙项氏。〔事见十卷汉高帝四年。〕岂必由文王之事乎t曰：当商、周之际，王侯世尊，〔言世世居尊位也。〕君臣久固，民习所专；〔民习见君臣之分明，故专于戴上。〕深根者难拔，据固者难迁。当此之时，虽汉祖安杖剑鞭马而取天下乎！及秦罢侯置守之后，〔谓罢列国诸侯分置三十六郡郡置守也。〕民疲秦役，王下土崩，或岁易主，或月易公，鸟惊兽骇，莫知所从，于是豪强并争，虎裂狼分，疾搏者获多，迟后者见吞。今我与彼皆传国易世矣，既非秦末鼎沸之时，车铕六国并据之势，故可为文王，难为汉祖。夫民之疲劳，则骚扰之兆生，上慢下暴，则瓦解之形起。谚曰：『射幸收跌，不如番发。』〔跌，差也，射数差而不中，不如审而后发也。书曰：若虞机张，往省括于度则释。〕是故智者不为小利移目，不为意似改步，〔孔颖达曰：举足谓之步。为，于伪翻。〕时可而后动，数合而后举，故汤、武之师不再战而克，〔汤伐桀，鸣条一战，而革夏命；武王伐纣，一戎衣而天下大定。〕诚重民劳而度时审也。〔度，徒洛翻。〕如遂极武黩征，征伐不欲数，数则黩。〕土崩势生，不幸遇难，〔难，乃旦翻。〕虽有智者将不能谋之矣。」〔姜维以数战亡蜀，卒如谯周之言。〕


     三年〔（戊寅、二五八）〕


     春，正月，文钦谓诸葛诞曰：「蒋班、焦彝谓我不能出而走，全端、全怿又率众逆降，〔逆，迎也。降，户江翻。〕此敌无备之时也，可以战矣。」诞及唐咨等皆以为然，遂大为攻具，昼夜五六日攻南围，欲决围而山。围上军临高发石车火箭，〔石车，即炮车也。车，昌遮翻。〕逆烧破其攻具，矢石雨下，死伤蔽地，血流盈堑，〔堑，七艳翻。〕复还城。城内食转竭，出降者数万口。钦欲尽出北方人省，食与吴人坚守，诞不听，由是争恨。钦素与诞有隙，徒以计合，事急愈相疑。〔言诞、钦初以诡计苟合，事急愈相猜疑。〕钦见诞计事，诞遂杀钦。钦子鸯、虎将兵在小城中，〔鸯、虎，钦二子也；时寿春盖别有小城。〕闻钦死，勒兵赴之，众不为用，遂单走u城出，自归于司马昭。军吏请诛之，昭曰：「钦之罪不容诛，其子固应就戮；然鸯、虎以穷归命，且城未拔，杀之是坚其心也。」乃赦鸯，虎，使将数百骑巡城，呼曰：〔呼，火故翻。〕「文钦之子犹不见杀，其余何惧！」又表鸯、虎皆为将军，赐爵关内侯。城内皆喜，且日益饥困。司马昭身自临围，见城上持弓者不发，曰：「可攻矣！」〔知其众无拒守之心也。〕乃四面进军，同时鼓噪登城。二月，乙酉，克之。诞窘急，单马将其麾下突小城欲出，司马胡奋部兵击斩之，夷其三族。诞麾下数百人，皆拱手为列，不降，每斩一人，轭降之，〔降，户江翻，下同。〕卒不变，以至于尽。〔史言诸葛诞得人心，人蒙其恩而为之死。卒，子恤翻。〕吴将于诠曰：〔诠，且缘翻。〔「大丈夫受命其主，以兵救人，既不能克，又束手于敌，吾弗取也。」乃免倜俺露死。〔陈，读曰阵。〕唐咨、王祚等皆降。〔唐咨本魏人降吴，见七十卷文帝黄初六年。〕吴余万众，器仗出积。


     司马昭初围寿春，王基、石苞等皆欲急攻之，昭以为「寿春城固而众多，攻之必力屈；若有外寇，表里受敌，此危道也。今三叛相聚于孤城之中，〔三叛，谓诸葛诞、文钦、唐咨也。〕天其或者使同就戮，吾当以全策縻之。但坚守三面，若吴贼陆道而来，军粮必少；吾以游兵轻骑绝其转输，可不战而破也。吴贼破，钦等必成禽矣！」乃命诸军按甲而守之，卒不烦攻而破。〔卒，子恤翻。议者又以为「淮南仍为叛道，〔常相因也。〕吴兵室家在江南，不可纵，宜悉坑之。」昭曰：「古之用兵，全国为上，戮其元而已。〔言全其国之人民，止戮其君；所谓诛其君而吊其民也。〕吴兵就得亡，还适可以示中国之大度耳。」一无所杀，分布三河近郡以安处之。〔河南，都也；河东、河内皆近京师。处，昌吕翻。〕拜唐咨安将军，其余裨将，咸假位号，众皆悦服。其淮南将吏民为诞所胁略者，皆赦之。听文鸯兄弟收敛父丧，给其车牛，致葬旧墓。〔文钦，谯人也，旧墓在焉。敛，力赡翻。〕


     昭遗王基书曰：〔遗，于季翻。〕「初议者云云，求移者甚众，〔谓前诏诸军转据北山。〕时未临履，亦谓宜然。〔临履，谓亲临其地而履行营垒处所也。〕将军深算利害，独秉固志，上违诏命，下拒众议，终至制敌禽贼，虽古人所述，不是过也。」昭欲遣诸军轻兵深入，招迎唐咨等子弟，因衅有灭吴之势。王基谏曰：「昔诸葛恪乘东关之胜，竭江表之兵以围新城，城既不拔而死者大半。〔事见上卷邵陵厉公嘉平五年。〕姜维因洮西之利，轻兵深入，粮饷不继，军覆上。〔谓段谷之败也。〕夫大捷之后，上下轻敌，轻敌则虑难不深。〔难，乃旦翻。〕今贼新败于外，又内患未弭，〔谓孙D君臣相猜。〕是其修备设虑之时也。且兵出u年，人有归志，今俘馘十万，罪人斯得，〔谓禽诸葛诞也。书曰：周公居东二年，则罪人斯得。〕自历代征伐，未有全兵独克如令之盛者也。武皇帝克袁绍于官渡，自以所获已多，不复追奔，〔复，扶又翻。〕惧挫威也。」〔事见六十二卷汉献帝建安五年。〕昭及止。以基为征东将军、都督扬州诸军事，进封东武侯。


     习凿齿曰：君子谓司马大将军于是役也，可谓能以德攻矣。〔左传：晋文公城濮之胜，君子谓晋于是役也能以德攻。〕夫建业者异道，各有所尚而不能兼并也。故穷武之雄，毙于不仁；〔如夫差、智伯是也。〕存义之国，丧于懦退。〔如宋襄公是也。丧，息浪翻。〕今一征而禽三叛，大虏吴众，席卷淮浦，俘馘十万，〔生虏为俘，截耳为馘。古者战胜，馘所格之左耳而献之。〕可谓壮矣。而未及安坐，赏王基之功；种惠吴人，结异类之情；〔书曰：皋陶迈种德。孔安国注曰：种，布也。夫种则有获，种惠于吴人，使归心中国，以成他日混一之功，如种艺之有秋也。〕宠鸯葬钦，忘畴昔之隙；不咎诞众，使扬土怀愧。功高而人乐其成，业广而敌怀其德。〔乐，音洛翻。〕武昭既敷，文算又洽，推是道也，天下其孰能当之哉！〔凿齿，晋人，其辞盖有溢美者。〕


     司马昭之克寿春，锺会谋画居多；昭亲待日隆，委以腹心之任，时人比之子房。〔比之张良也。〕


     汉姜维闻诸葛诞死，复还成都，复拜大将军。〔维以段谷之败，贬行大将军事。〕


     夏，五月，诏以司马昭为相国，〔汉书百官表曰：相国、丞相，皆秦官。又按萧何传，何自丞相拜相国；则相国尊于丞相。封晋公，食邑八郡，〔晋书帝纪曰：以并州之太原、上党、西河乐平新兴门，司州之河东、平阳，凡八郡，封为晋公。〕加九锡；昭前后九让，乃止。


     秋，七月，吴主封故齐王奋为章安侯。〔奋徙章安，见上卷邵陵厉公嘉平五年。〕


     八月，以骠骑将军王昶为司空。〔昶，丑两翻。〕


     诏以关内侯王祥为三老，郑小同为五更，帝率群臣诣太学，行养老乞言之礼。〔记曰：凡养老，五帝宪，三王又乞言。五帝宪，养气体而不乞言，有善则记之，以为史。三王亦宪，既养老而后乞言，亦微其礼，皆有史。郑玄注曰：宪，法也；养之为法其德行，三王又从之求善言可施行也。史，厚者也。微其礼者，依违言之。更，工衡翻。〕小同，玄D孙也。〔郑玄别传曰：玄有子为籼融吏，举孝廉，融之被围，往赴，为贼所害；有遣腹子，以丁卯日生，而玄以丁卯岁生，故名曰小同。〕


     吴孙D以吴主亲览政事，多难问，〔难，乃旦翻。〕甚惧；返自镬里，遂称疾不朝，〔朝，直遥翻。〕使弟威远将军据入仓龙门宿卫，〔古仓、苍字通用。〕武卫将军恩、偏将军干、长水校尉]〔]，音开，又苦亥翻。〕分屯诸营，欲似自固。吴主恶之，〔恶，乌路翻。〕乃推朱公主死意，〔朱公主死见上卷正元二年。推，寻也，寻问公主所以见杀之意。〕全公主惧曰：「我实不知，皆朱据二子熊、损所白。」是时熊为虎林督，损为外部督，〔吴外部督建业外营兵。〕吴主皆杀之。损妻，即孙峻妹也。D谏，不从，由是益惧。


     吴主阴与全公主及将军刘丞谋诛D。全后公尚为太常、卫将军，吴主谓尚子黄门侍郎纪曰：「孙D专势，轻小于孙。〔谓轻视之以为幼小也。〕孙前敕之使速上岸，为唐咨等作援，而留湖中不上岸一步；〔上，时掌翻。〕又委罪于朱异，擅杀功臣，不先表闻；筑第桥南，〔D盖筑第于朱雀桥南。〕不复朝见。此为自在，无所复畏，〔自在，谓居处自如，不复知有君上。复，扶又翻。见，贤遍翻。〕不可久忍，今规取之。〔规，图也。〕卿父作中军都督，〔卫将军督中军。〕使密严整士马，孤当自出临桥，率宿卫虎骑、左右无难一时围之，〔吴有左右无难督，督无难营兵。〕作版诏敕D所领皆解散，不得举手。正尔，自当得之；〔正尔，犹言如此也。〕卿去，但当使密耳！卿宣诏卿父，勿令卿母知之；女人既不晓大事，且D同堂姊，邂逅漏泄，误孤非小也！」〔解，户廨翻。逅，户茂翻。〕纪承诏告尚。尚无虑，以语纪母，母使人密语D。〔语，牛倨翻。〕


     九月，戊午D夜以兵袭炯，执之，遣弟恩杀刘承于苍龙门外，〔刘承，即刘丞。〕比明，遂围宫。〔比，必寐翻。〕吴主大怒，上马带K执弓欲出，〔K，居言翻。戢，弓矢器。〕曰：「孤大皇帝适子，〔适，读曰嫡。〕在位已五年，谁敢不从者！」侍中近臣及乳母共牵攀止之，不得出，叹不食，〔，陟驾翻。〕骂全后曰：「尔父愦愦，〔愦，乌外翻。类篇曰：闷也。〕败我大事！」〔败，补迈翻。〕又遣呼纪，纪曰：「臣父奉诏不谨，负上，无面目复见。」〔复，扶又翻，下同。〕因自杀。D使光禄动孟宗告太庙，废吴主为会稽王。〔吴主亮时年十六。会，丁外翻。〕召群臣议曰：「少帝荒病昏乱，不可以处大位，承宗庙，〔少，诗昭翻。处，昌吕翻，下同。〕已告先帝废之。诸君若有不同者，下异议。」皆震怖，〔怖，普布翻。〕曰：「唯将军令！」D遣中书郎李崇夺吴主玺绶，〔玺，斯氏翻。绶，音受。〕以吴主罪班告远近。尚书桓彝大肯署名，D怒，杀之。典军施正劝D迎立琅邪王休，D从之。〔吴制，中营置左右腆军。〕己未，D使宗正楷与中书郎董朗，〔楷以吴同姓为宗正。中书郎，即晋中书侍郎之职。〕迎琅邪王于会稽。〔吴建兴元年，休徙丹阳，既又徙会稽。会，工外翻。〕遣将军孙耽送会稽王亮之国，亮时年十六。徙全尚于零陵，寻追杀之；迁全公主于豫章。


     冬，十月，戊午，琅邪王行至曲阿，〔杜知曰：曲阿，今丹阳郡丹阳县。〕有老公遮王叩头曰：「事久变生，天下喁喁。」〔喁，鱼容翻。师古曰：喁喁，众口向上也，又相应和声。〕是日，进及布塞亭。孙D以琅邪王未至，欲入居宫中，召百官会议，皆惶怖失色，徒唯唯而已。〔唯，以水翻，诺也。〕选曹郎虞汜曰：「明公为国伊、周，处将相之任，〔汜，音祀。处，昌吕翻。〕擅废立之威，将上安宗庙，下它百姓，大小踊跃，自以仂、霍复见。今迎王未至而欲入宫，如是，群下摇荡，众听疑惑，非所以永终忠孝，扬名后世也。」D不怿而止。汜，翻之子也。


     D命弟恩行丞相事，率僚以乘舆法驾迎琅邪王于永昌亭。〔【章：甲十一行本「亭」下有「筑宫，以武帐为便殿，设御坐。己卯，王至便殿，止东厢」二十字；乙十一行本同；张校同；退斋校同。】〕孙恩奉上玺符，〔乘，绳证翻。上，时掌翻。〕王三让，乃受。群臣以次奉引，〔引，读曰。〕王就乘舆，百官陪位。D以兵千人迎于半野，拜于道侧；王下车答拜。即日，御正殿，大赦，改元永安。〔吴主休，字子烈，吴主权第六子。〕孙D称「草莽臣诣阙书，上印绶、节钺，求避贤路」。〔谓他有贤者进用，恐妨其路，求引身避之。〕吴主引见慰谕，〔见，贤遍翻。〕下诏以D为丞相、荆州牧，增邑五县；〔D迁大将军，封永宁侯，今休以援立之功，增其封邑。〕以恩为御史大夫、卫将军、中军督，封县侯。孙据、干、]皆拜将军，封侯。又以长水校尉张布为辅义将军，封永康侯。〔初，休为王时，布为左右督，素见信爱，及即位，遂宠任之。为布擅吴主孙皓以亡国丧身张本。宋白曰：吴赤乌八年，分乌伤之上浦，立永康县，属东阳郡。〕


     先是，丹阳太守李衡数以事侵琅邪王，〔休徙丹阳，见七十五卷邵陵厉公嘉平四年。先，悉荐翻。数，所角翻，下同。〕其妻习氏谏之，〔习，姓。按风俗通：汉有外黄令习一。〕衡大听。琅邪王上书乞徙他郡，诏徙会稽。及琅邪王即位，李衡忧惧，谓妻曰：「不用卿言，以至于此。吾欲奔魏，何如t」妻曰：「不可。君本庶民耳，先帝相拔过重，既数作无礼，而复逆自猜嫌，〔复，扶又翻。〕逃叛求活，以此北归，何面目见中国人乎！〔【章：甲十一行本「乎」下有「衡曰：『计何所出t』妻曰」八字；乙，十一行本同；张校同；退斋校同。】〕琅邪王素好善慕名，〔好，呼到翻。〕方欲自显于天下，终不以私嫌杀君明矣。可自囚诣狱，表列前失，显求受罪。如此，乃当道见优侥，〔逆，迎也，言将优加其官以饶益之。〕非但直活而已。」衡从之。吴主诏曰：「丹阳太守李衡，以往事之嫌，自拘司败。〔左传：楚箴尹克黄，自拘于司败。司败，即司寇也。〕夫射钩、斩，在君为君，〔齐桓公与公子纠争国，管史射桓公，中带钩。子纠死，桓公以管仲为相，遂霸诸侯。晋献公使寺人披伐蒲，公子重耳u垣而走，披斩其。及重耳反国，与披谋国事，发吕却之谋，荐赵衰守原。为，于伪翻。〕其遣衡还郡，勿令自疑。」又加威远将军，授以り。〔果如习氏所料。〕


     己丑，吴主封故南阳王和子任乌程侯。〔和死、热，见卷邵陵厉公嘉平五年。〕


     群臣奏立皇后、太子，吴主曰：「朕以寡德，奉承洪业，事日浅，恩泽未敷，后妃之号，嗣子之位，非所急也。」有司固请，吴主不许。


     孙D奉牛酒诣吴主，吴主不受，赍诣左将军张布；酒酣，出怨言曰：「初废少主时，多劝吾自为之者；吾以陛下贤明，故迎之。帝非我不立，今上礼见拒，是与凡臣无异，当复改图耳。」〔上，时掌翻。复，扶又翻。〕布以告吴主，〔D以布为吴主所信倚，故诣之，酒酣失言，遂以贾祸。D之凶愚，其赤族宜矣。〕吴主衔之，恐其有变，数加赏赐。〔数，所角翻。〕戊戌，吴主诏曰：「大将军掌中外诸军事，事统烦多，其加卫将军、御史大夫恩侍中，与大将军分省诸事。」〔分D之权也。〕或有告D怀怨侮上，欲图反者，吴主执以付D，D杀之，由是益惧，因孟宗求出屯武昌，吴主许之。D尽敕所督中营精兵万余人，皆令装载；〔中营兵，即中军也。吴人谓装船为装载。D欲以此兵自随，上武昌。载，才再翻。车船装物皆曰载，诗云：载输尔载。〕又取武库兵器，吴主咸令给与。D求中书两郎典知荆州诸军事，主者奏中书不应外出，吴主特听之。其所请求，一无违者。


     将军魏邈说吴主曰：「D居外，必有变。」〔说，输芮翻。〕武卫士施朔又告D谋反。〔武卫士，武卫之士也。〕吴主将讨D，密问辅义将军张布，布曰：「左将军丁奉，虽不能吏书，而计略过人，能断大事。」〔断，丁乱翻。〕吴主召奉告之，且问以计划，奉曰：「丞相兄弟支党甚盛，恐人心不同，不可卒制；〔卒，读曰猝。〕可因腊会有陛兵诛之。」〔陛兵，宿卫之兵夹殿陛者，所谓「阶戟之士」。〕吴主从之。


     十二月，丁卯，建业中谣言明会有变，〔明会，明日腊会也。吴以土德王，用辰腊。〕D闻之，不悦。夜，大风，发屋扬沙，D益惧。戊辰，腊会，D称疾不至；吴主强起之，〔强，其两翻。〕使者十余辈，D不得已，将入，众止焉。D曰：「国家屡有命，不可辞。可豫整兵，令府内起火，因是可得速还。」遂入，寻而火起，〔寻，继时也。〕D求出，吴主曰：「外兵自多，不足烦丞相也。」D起离席，〔离，力智翻。〕奉、布目左右缚之。D叩头曰：「愿徙交州。」吴主曰：「卿何不徙滕胤、吕据于交州！」乎D复曰：〔复，扶又翻。〕「愿没为官奴。」吴主日：「卿何不以胤、据为奴乎！」〔胤、据死，见上甘露元年。〕遂斩之。以D首令其众曰：「诸与D同谋者，皆赦之。」放仗者五千人。孙]乘船欲降北，追杀之。〔，]，音开，又可亥翻。D之诸弟据、恩、干盖已就诛，独]走，欲投北。降，户工翻。〕夷D三族，发孙峻棺，取其印绶，燮淠径埋之。〔古者棺&#14935;厚薄皆有度，鄱薄之以示贬。〕


     己巳，吴主以张布为中军督。改葬诸葛恪、滕胤、吕据等，其罹恪等事远徒〔【章：甲十一行本「徒」作「徙」；乙十一行本同；张校同。】〕者，一切召还。朝臣有乞为诸葛恪立碑者，〔为，于伪翻。〕吴主诏曰：「盛夏出军，士卒伤损，无尺寸之功，不可能能；受托孤之任，死于竖子之手，不可谓智。」遂寝。〔洛死见上卷嘉平五年。〕


     初，汉昭烈留魏延镇汉中，〔事见六十八卷汉献帝建安二十四年。〕皆实兵诸围以御外敌，敌若来攻，使不得入。及兴势之役，王平捍拒曹爽，〔事见七十四卷邵陵厉公正始五年。〕皆承此制。及姜维用事，建议以为「错守诸围，〔错，仓故翻。〕适可御敌，不获大利。不若使敌至，诸围皆敛兵聚b，退就汉、乐二城，〔诸葛亮筑汉、乐二城，见七十一卷明帝太和三年。〕听敌入平，〔谓纵敌使入平地也。〕重关头镇守以捍之，令游军旁出以伺其虚。敌攻关不克，野无散b，千里运粮，自然疲乏；引退之日，然后诸城并出，与游军并力搏之，此殄敌之术也。」于是汉主令督汉中胡济却住汉寿，监军王含守乐城，〔乐城，在沔阳东山上，周三十里，甚固，诸葛亮所筑。沔水径其北，又北径西乐城东，而北流注于汉。〕护军蒋斌守汉城。〔姜维自弃险要以开狡焉启疆之心，书此为亡蜀张本。斌，音彬。〕


     四年〔（己卯、二五九）〕


     春，正月，黄龙二见宁陵井中。〔见，贤遍翻，下同。〕先是，顿丘、冠军、阳夏井中屡有龙见，〔陈寿志曰：去年青龙仍见顿丘、冠军、阳夏县界井中。宁陵县，前汉属陈留郡，后汉、魏属梁国。顿丘县，汉属东郡，魏属魏郡。冠军县，属南阳郡。阳夏县，汉属陈国，魏属梁国。先，悉荐翻。夏，音贾。〕群臣以为吉祥，帝曰：「龙者，君德也。上不在天，下不在田，而数屈于井，〔数，所角翻。〕非嘉兆也。」作潜龙诗以自讽，司马昭见而恶之。〔帝有诛昭之志，不务养晦，而愤郁之气见于辞而不能自R，盖亦浅矣，此其所以死以于灌臣之手乎！恶，乌路翻。〕


     夏，六月，京陵穆侯王昶卒。


     汉主封其子谌为北地王，〔谌，时壬翻。〕诣为新兴王，虔为上党王。尚书令陈祗以巧佞有宠于汉主，姜维虽位在祗上，而多率众在外，希亲朝政，权任不及祗。秋，八月，丙子，祗卒；汉主以仆射义阳董厥为尚书令，尚书诸葛瞻为仆射。


     冬，十一月，车骑将军孙壹为婢所杀。〔二年，孙壹来降。〕


     是岁，以王基为征南将军，都督荆州诸军事。〔据晋书文帝纪，时分荆州为一都督，基镇新野，州泰镇襄阳。〕


     元皇帝上〔讳奂，字景明，武帝之孙，燕王宇之子也。甘露二年，封安次县常道乡公。谥法：行义说民曰元。帝本名，璜即位，改名奂。〕


     景元元年〔（庚辰、二六○）是年六月，方改元。〕


     春，正月，朔，日有食之。


     夏，四月，诏有司率遵前命，复进大将军昭位相国，封晋公，加九锡。〔遵前年之命也。复，扶又翻。〕


     帝见威权日去，不胜其忿。〔胜，音升。〕五月，己丑，召侍中王沈、〔沈，持林翻，下同。尚书王经、散骑常侍王业，谓曰：「司马昭之心，路人所知也。〔言路人亦知其将篡。〕M不能坐受废辱，今日当与卿自出讨之。」〔卿下当有等字。〕王经曰：「昔鲁昭公不忍季氏，败走失国，为天下笑。〔鲁季氏世执鲁国之政。至昭公时，伐之，不胜，公孙于齐，次于阳州，死于干侯。事见左传。〕今权在其门，为日久矣，朝廷四方皆为之致死，〔为，于伪翻。〕不顾逆顺之理，非一日也。且宿卫空阙，兵甲寡弱，陛下何所资用；而一旦如此，无乃欲除疾而更深之邪！祸殆不测，宜见重详。」〔重，直用翻。重，再也。详审也。〕帝乃出怀中黄素诏投地〔说文曰：素，白致缯也。此黄素诏者，盖以白致缯染为黄色以书诏。〕曰：「行之决矣！正使死何惧，况不必死邪！」于是入白太后。沈、业奔走告昭，呼经欲与俱，经不从。〔帝礼遇王沈，呼为文籍先生，而临变乃尔，吁！考异曰：芯语曰：经因沈、业申意。今从晋诸公赞。〕帝遂拔剑升辇，率殿中宿卫苍头官僮鼓噪而出。昭弟屯骑校尉軎遇帝于东止车门，左右呵之，軎众奔走。軎，读曰胄。〕中护军贾充自外入，逆与帝战于南阙下，帝自用剑。众欲退，骑督成y弟太子舍入济问充曰：「事急矣，当云何t」充曰：「司马公畜养汝等，〔畜，许六翻。骑督，督骑兵。晋志太子舍入职比散骑、中书等侍郎。时未立太子，不应置东宫官属；济本昭之私人，授以是官耳。骑，奇寄翻。悴，七内翻。〕正为今日。〔为，于伪翻。〕今日之事，无所问也！」济即抽戈前刺帝，殒于车下。〔时年二十。刺，七亦翻。〕昭闻之，大惊，自投于地。太傅孚奔往，枕帝股而哭甚哀，〔枕帝于股也。左传：齐崔杼s其君光，晏子枕尸股而哭之，三踊而出。枕，职任翻。〕曰：「杀陛下者，臣之罪也！」


     昭入殿中，召群臣会议。尚书左仆射陈泰不至，昭使其舅尚书荀召之，泰曰：「世之论者以泰方于舅，〔方，比也。〕今舅不如泰也。」〔言阿附司马氏，而己忠于魏室。〕子弟内外咸共逼之，乃入，见昭，悲恸，昭亦对之泣曰：「玄伯，〔陈泰，字玄伯。〕卿何以处我t」处，昌吕翻。〕泰曰：「独有斩贾充，少可谢天下耳。」〔少，诗沼翻。考异曰：魏氏春秋曰：「帝之崩也，太傅司马孚、尚书右仆射陈泰枕帝尸于股，号哭尽哀。大将军入禁中，泰见之悲恸，大将军亦对之泣，谓曰：『玄伯其如我何t』泰曰：『独有斩贾充，少可以谢天下耳。』大将军久之曰：『卿更思其它。』泰曰：「岂可使泰复发后言！』遂欧血薨。」裴松之以为违实。今从干宝晋纪。〕昭久之曰：「卿更思其次。」泰曰：「泰言惟有进于此，〔言当似s君之罪罪昭。〕不佑其次。」昭乃不复更言。〔复，扶又翻。〕，之子也。〔，于六翻。〕


     太后下令，罪状为高贵乡公，废为庶人，葬以民礼。收王经及其家属付廷尉。经谢其母，母颜色不变，笑而应曰：「人谁不死，正恐不得其所；以此并命，何恨之有！」〔非此母不生此子。〕及就诛，故吏向雄哭之，哀动一市。〔向，姓也，音式亮翻。〕王沈以，功封安平侯。庚寅，太傅孚等上言，请以王礼葬高贵乡公，太后许之。


     使中护军司马炎迎燕王宇之子常道乡公璜于邺，〔水经注曰：白祀沟水出广阳县之娄城东，东南径常道城西，故乡亭也，西去良乡城四十里，魏少帝璜所封也。广阳，故燕国。〕以为明帝嗣。炎，昭之子也。


     辛卯，群公奏太后自今令书皆称诏制。〔群公，自上公、三公至诸从公也。〕


     癸卯，司马昭固让相国、晋公、九锡之命，太后诏许之。


     戊申，昭上言：「成济兄弟大逆不道，夷其族。」


     六月，癸丑，太后诏常道乡公更名奂。〔更，工衡翻。〕甲寅，常道乡公入洛阳，是日，即皇帝位，年十五，大赦，改元。


     丙辰，诏进司马昭爵位九锡如前，昭固让，乃止。


     癸亥，以尚书右仆射王观为司空。


     吴都尉严密建议作浦里塘，〔据范书方术传：浦里塘在丹阳郡宛陵县界。陈志濮阳兴传亦云：严密建丹阳湖田，作浦里塘。〕群臣皆以为难；虽卫将军陈留濮阳兴傥可成，〔濮阳，以邑为姓。陈留风俗传，汉有长沙太守濮阳逸。吴主休居会稽时，兴为太守，深与相结，及即位，遂与张布并见信用。〕遂会诸军民就作，功费不可胜数。〔胜，音升。〕士卒多死亡，民大愁怨。


     ⒒峄郡谣言王亮当还为天子，而亮宫人告亮使巫祷祠，有恶言，有司以闻。吴主黜亮为侯官侯，遣之国；〔晋志曰：建安郡，故秦闽中郡，汉高祖以封闽越王。及武帝灭之，徙其人，名为东冶，后汉改为候官都尉。吴置建安郡，以候官为县属焉。宋白曰：汉武帝元鼎六年，立都尉，居候官以御两，越所谓南北一候也。〕亮自杀，卫送者皆伏罪。


     冬，十月，阳乡肃侯王观卒。〔谥法：刚德克就曰肃。〕


     十一月，诏尊燕王，待以殊礼。


     ナ二月，甲午，以司隶校尉王祥为司空。


     尚书王沈为豫州刺史。初到，教敕属城及士民曰：「若有能陈长吏可否，〔长，知两翻。〕说百姓所患者，给b五百斛。若说刺史得失，朝政宽猛者，给b千斛。」主簿陈Q、褚Q，许今翻，，力灼翻。〕入白曰：「教旨思闻苦言，示以劝赏。窃恐拘介之士或惮赏而不言，贪昧之人耐慕利而妄举。苟不合宜，赏不虚行，则远听者未知当否之所在，〔当，丁浪翻。〕徒见言之不用，因谓设而不行。愚以为告下之事，可少须后。」〔须，待也。〕沈又教曰：「夫兴益于上，受分于下，〔兴益，谓进言有益于上也。受分，谓受赏也。〕斯乃君子之操，何不言之有！」褚复白曰：〔复，扶又翻。下同。〕「尧、舜、周公所能致忠谏者，以其款诚之心着也。冰炭不言而冷热之质自明者，以其有实也。若好忠直，〔好呼到翻。〕如冰炭之自然，则谔谔之言将不求而自至。若德不足以配唐、虞，〔配，合也。〕明不足以并周公，实不可以同冰炭，虽悬重赏，忠谏之言未可致也。」沈乃止。


     二年〔（辛巳、二六一）〕


     春，三月，襄阳太守胡烈〔襄阳县，汉属南郡。沈约曰：魏武不荆州，分南郡编以北及南阳之山都立襄阳郡。〕表言：「吴将邓由、李光等十八屯同谋归化，遣使送质任，〔质，音致。〕欲令郡兵临江迎拔。」诏王基部分诸军径造沮水以迎之。〔造，七到翻。应劭曰：沮水出汉中房陵东入江。师古曰：沮，千余翻。南郡临沮县沮水得名。水经注曰：自临沮界东南过枝江县，又东南入于江。〕「若由等如期到者，便当因此震荡江表。」基驰驿遗司马昭书，〔遗，于季翻，下同。〕说「由等可疑之状，且当清澄，〔谓事之虚实未定，如水之混浊，莫测其浅深，且当澄以俟之；盖亦当时常语也。〕未宜便举重兵深入应之。」又曰：「夷陵东西皆险莅，〔莅，与狭同。〕竹木丛蔚，卒有要害，弩马于陈。〔蔚，音尉，又纡勿翻。卒，读曰猝。谓猝然敌人于要害之地设伏邀击，弩马不得陈其力也。〕今者筋角濡弱，〔考工记：弓人为弓，冬析干，春液角，夏治筋，秋合三材。春液角，夏治筋，以阳煦而筋角濡滑也。冬析干，和合三材，以阴凝而坚致也。春夏之交，阳气蒸润，筋角濡弱，则弓弩之力不劲。〕水潦方降，废盛农之务，要难必之利，此事之危者也。〔要，一道翻。〕姜维之趣上，〔趣，七喻翻。〕文钦之据寿春，皆深入求利，以取覆没，此近事之鉴戒也。嘉平已来，累有内难，〔谓曹爽兄弟既死，累有废立之事，丘俭、诸葛诞相继而举兵也。难，乃旦翻。〕当今之宜，当务镇安社稷，抚宁上下，力农务本，怀柔百姓，未宜动众以求外利也。」昭累得基书，意狐疑，敕诸军已上道者，且权停住所在，〔今各就其所至之地而住军也。〕须候节度。〔须，待也。〕基复遗昭书曰：「昔汉祖纳郦生之说，欲封六国，寤张良之谋而趣销印。〔事见十卷汉高帝三年。复，扶又翻；下同。趣，读曰促。〕基谋虑浅短，诚不及留侯，亦惧襄阳有食其之谬。」〔食其，音异基。〕昭于是罢兵，报基书曰：「凡处事者多曲相从顺，鲜能确然共尽理实，〔处，昌吕翻。鲜，息浅翻。〕诚感忠爱，每见规示，辄依来旨，已罢军严。」既而由等果不降。〔降，户江翻。〕烈，奋之弟也。


     秋，八月，甲寅，复命司马昭进爵位如前，不受。


     冬，十月，汉主以董厥为辅国大将军，诸葛瞻为都护、卫将军，共平尚书事，以侍中樊建为尚书令。时中常侍黄皓用事，厥、瞻皆不能矫正揉曲使直曰矫。〕士大夫多附之唯建不与皓往来。秘书令郄正久在内职，与皓比屋，〔比，毗至翻，近也，并也，联也；又簿必翻，相次也。〕周旋三十余年，澹然自守，以书自娱，既不为皓所爱，亦不为皓所憎，故管不过六百石，〔秘书令，秩六百石。〕而亦不罹其祸。汉主弟甘陵王永憎皓，皓谮之，使十年不得朝见。〔朝，直遥翻。见贤遍翻。〕


     吴主使五官中郎将薛聘于汉，〔，况羽翻。〕及还，吴主问汉政得失，对曰：「主而不知其，臣下容身以求免罪，入其朝不闻直言，经其野民皆菜色。臣闻燕雀处堂，子母相乐，以为至安也，突决栋焚，而燕雀怡然不知祸之将及，其是之谓乎！」〔魏相子顺引先人之言也。呜呼！蜀之亡形成矣，薛见而知之。濮阳兴、张布用事浦里塘之役，吴民愁怨，韦昭、盛冲以切直而不得居王所，亦知之否邪t知而不言，无亦容身而求免罪邪t处，昌吕翻。乐，音洛。〕，综之子也。〔薛综见七十二卷明帝青龙元年。〕


     是岁，鲜卑索头部大人拓跋力微始遣其子沙漠汗入贡，因留为质。〔索，昔各翻。汗，音寒。质，音致。〕力微之先，世居北荒，不交南夏。〔魏收先出自黄帝，黄帝子曰昌意，昌意少子受封北国，有大鲜卑山，因以为号。黄帝以土德王，北人谓土为「托」，谓后为「拔」，故以为氏。或曰：自谓托天而生，拔地而长，故为托拔O。萧子显曰：匈奴女名托跋，妻李陵，胡俗以母为姓，故为李陵之后而甚讳之，有言其是陵后者，辄见杀。夏，户雅翻。〕至可汗毛，始强大，〔可汗，北方之尊称，犹汉时之单于也。宋白曰：虏俗呼天为汗。可，读如渴。汗，何干翻。〕统国三十六，大姓九十九；后五世至可汗推寅，〔魏书曰：汉桓帝时，鲜卑檀石槐分其地为东西三部，其大人曰置K落罗，曰律推演、宴荔游等，皆为大帅。推演，盖即推寅也。按魏收魏书帝纪：毛死，贷立；贷死，观立；观死，楼立；楼死，越立；越死，推寅立。推寅，盖俗云钻研之义。〕南迁大泽；又七世至可汗邻，推寅死，利立；利死，俟立；俟死，肆立；肆死，机立；机死盖立；盖死，侩立；侩死，邻立。〕使其兄弟七人及族人乙旃氏、车ㄊ稀渤担昌遮翻。ǎ胡昆翻，又公浑翻，又古本翻。〕分统部众为十族，〔按魏书官氏志：毛统国有九十九姓，至邻，七分国人，使诸兄弟各摄领之。乃分其民，以兄为纥骨氏，后改为胡氏；次兄为普氏，后改为周氏；次兄为拔拔氏，后改为长孙氏。弟为达奚氏，后改为奚氏；次弟为伊娄氏，后改为伊氏；次弟为丘敦氏，后改为丘氏；次弟为侯氏，后改亥氏。七族之兴，自此始也。又命叔父之胤曰乙旃氏，后改为叔孙氏。又命疏族为车ㄊ希后改为车氏。凡兴托拔氏为十姓，百世不通婚。〕邻老，以位授其子诘汾，使南迁，遂居匈奴故地。诘卒，力微立，复徙居定襄之盛乐，〔汉定襄郡有成乐县，后汉属云中郡。建安二十年，并云中、定襄、五原、朔方为新兴郡止置一县，以属新兴；而盛乐故县弃之荒外，故力微得居之。后魏既盛，南都平城，置盛乐宫于其地，永熙中，又置盛乐郡。复，扶又翻。〕部众浸盛，诸部皆畏服之。〔拓跋氏始见于此。鲜卑轲比能与魏为敌者也。轲比能死，北边差安，而拓跋氏盛矣，为后魏张本。〕






