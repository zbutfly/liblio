卷第二百五十【唐纪六十六】起上章执徐（庚辰），尽强圉大渊献（丁亥），凡八年

     懿宗昭圣恭惠孝皇帝上〔讳漼，宣宗长子也初讳温，嗣位更名〕

     咸通元年〔（庚辰、八六○）是年十一月，始改元咸通。〕

     春，正月，乙卯，浙东军与裘甫战于桐柏观前，〔桐柏观在台州唐兴县天台山，宋改唐兴县为天台县，桐柏观赐额崇道观。观，古玩翻。〕范居植死，刘勍仅以身免。乙丑，甫帅其徒千余人陷剡县，〔帅，读曰率。〕开府库，募壮士，众至数千人；越州大恐。

     时二浙久安，人不习战，甲兵朽钝，见卒不满三百；〔见，贤遍翻。〕郑祗德更募新卒以益之，军吏受赂，率皆得孱弱者。〔孱，鉏山翻。〕祗德遣子将沈君纵、副将张公署、望海镇将李珪〔子将，小将也。望海镇在明州界，今定海县即其地。元和十四年，浙东观察使薛戎奏望海镇去明州七十余里，俯临大海，与新罗、日本诸蕃接界。将，即亮翻；下同。〕将新卒五百击裘甫。二月，辛卯，与甫战于剡西，贼设伏于三溪之南，而陈于三溪之北，〔三溪，在今嵊县西南，一溪自新昌县东来，一溪自磕下山南来，与新昌溪会于湖塍，屈西北流，溪流若三派然，故谓之三溪。〕壅溪上流，使可涉。既呔，阳败，官军追之，半涉，决壅，水大至，官军大败，三将皆死，官军几尽。〔几，居依翻。〕

     丙申，葬圣武献文孝皇帝于贞陵，〔此谥，正葬贞陵陵中册谥也。贞陵在京兆云阳县西北四十里。〕庙号宣宗。

     丙午，白敏中入朝，坠陛，伤腰，肩舆以归。

     于是山海诸盗及他道无赖亡命之徒，四面云集，众至三万，分为三十二队。其小帅有谋略者推刘暀，〔帅，所类翻。暀，于放翻，又乎旷翻。〕勇力推刘庆、刘从简。群盗皆遥通书币，求属麾下。甫自称天下都知兵马使，改元曰罗平，铸印曰天平。大聚资粮，购良工，治器械，声震中原。〔治，直之翻。〕

     郑祗德累表告急，且求救于邻道；浙西遣牙将凌茂贞将四百人、宣歙遣牙白琮将三百人赴之。〔歙，书涉翻。〕祗德始令屯郭门及东子江，〔越州有东小江、西小江、东小江出剡溪，至曹娥百官渡而东入海。西小江出诸暨，至钱清渡而东入于海。皆曰小江者，以浙江为大江也。〕寻复召还府中以自卫。〔复，扶又翻。〕祗德馈之，比度支常馈多十三倍，而宣、润将士犹以为不足。〔史言元帅威令不振，则惠亵而将士不以为德。度，徒洛翻。〕宣、润将士请土军为导，以与贼战；诸将或称病，或阳坠马，其肯行者必先邀职级，〔职者，军职。级者，勋级。〕竟不果遣。贼游骑至平水东小江，〔越州，会稽县东南有平水镇，又东踰山，即小江也。北又一小江，源出大木山，南流合于剡江，故系平水东，以别东小江。〕城中士民储舟裹粮，夜坐待旦，各谋逃溃。

     朝廷知祗德懦怯，议选武将代之。夏侯孜曰：「浙东山海幽阻，可以计取，难以力攻。西班中无可语者。〔唐凡朝会，文官班于东，武官班于西，故谓武臣为西班。〕前安南都护王式，虽儒家子，〔王式，王播弟，起之子也，旧史以为播子。〕在安南威服华夷，名闻远近，〔闻，音问。〕可任也。」诸相皆以为然。〔相，息亮翻。〕遂以式为〔【章：十二行本「为」下有「浙东」二字；乙十一行本同；孔本同；张校同。】〕观察使，征祗德为宾客。〔太子宾客，闲慢局员也。〕

     三月，辛亥朔，式入对，上问以讨贼方略。对曰：「但得兵，贼必可破。」有宦官侍侧，曰：「发兵，所费甚大。」式曰：「臣为国家惜费则不然。〔为，于伪翻。〕兵多贼速破，其费省矣。若兵少不能胜贼，延引岁月，贼势益张，〔张，知亮翻。〕则江、淮群盗将蜂起应之。国家用度尽仰江、淮，〔仰，牛向翻。〕若阻绝不通，则上自九庙，下及十军，〔肃宗以后，羽林、龙武、神武、神威、神策皆分左右，号北门十军。元和二年，省神武军，明年，又省神威军，以其兵骑分隶左右神策，而犹存十军之名。〕皆无以供给，其费岂可胜计哉！」〔胜，音升。〕上顾宦官曰：「当与之兵。」乃诏发忠武、义成、淮南等诸道兵授之。

     裘甫分兵掠衢、婺州。婺州押牙房郅、散将楼曾、〔散将者，牙将之散员也。散，悉但翻。将，即亮翻；下同。〕衢州十将方景深将兵拒险，贼不得入。又分兵凉明州，明州之民相与谋曰：「贼若入城，妻子皆为葅醢，况货财，能保之乎！」乃自相帅出财募勇士，〔帅，读日率。〕治器械，澍栅，浚沟，断桥，为固守之备。〔治，直之翻。断，丁管翻〕贼又遣兵掠台州，破唐兴。〔吴分章安之西界置始平县，晋改为始丰县，宋废。唐武德初，分临海置唐兴县，宋改曰天台。九域志：在台州西一百一十里。〕癸酉，入余姚，杀丞、尉；〔余姚，汉古县，唐属越州。九域志：在州东一百四十七里。宋白曰：余姚旧县在余姚山西。风土记云：舜支庶所封。舜胜姚，故曰余姚。〕东破慈溪，入奉化，抵宁海，杀其令而据之；〔开元二十六年，分明州之酇县置慈溪县，在州西二十七里；又分劗县置奉化县，在州南八十里。武德四年，分临海县置宁海县，属台州。九域志：在州东北一百七十里。〕分兵围象山。所过俘其少壮，〔少，诗照翻。〕余老弱者蹂践杀之。〔蹂，忍久翻。践，慈演翻。〕

     及王式除书下，浙东人心稍安。〔下，遐稼翻。〕裘甫方与其徒饮酒，闻之不乐。〔闻王式来，心有所惮。乐，音洛。〕刘暀叹曰：「有如此之众而策画未定，良可惜也！今朝廷遣王中丞将兵来，〔王式盖检校御史中丞。〕闻其智勇无敌，不四十日必至。兵马使宜急引兵取越州，凭城郭，据府库，遣兵五千守西陵，循浙江筑垒以拒之〔西陵渡在越州西一百二十二里，今西兴渡是也。吴越王钱镠恶西陵之名，改曰西兴。〕大集舟舰。得间，则长驱进取浙江，〔间，古苋翻。〕过大江，掠扬州货财以自实，〔扬州，江、淮之都会也，转运盐铁使及度支之货财聚焉，故刘暀朵颐。〕还修石头城而守之，宣歙、江西必有」响应者。遣刘从简以万人循海而南，袭取福建。如此，则国家贡赋之地尽入于我矣；〔唐自中世以后，贡赋皆仰东南，故云然。〕但恐子孙不能守耳，终吾身保无忧也。」〔观刘暀策画，岂可以小盗待之乎！〕甫曰：「醉矣，明日议之！」暀以甫不用其言，怒，阳醉而。出有进士王辂在贼中，贼客之。辂说甫曰：「如刘副使之谋，乃孙权所为也。彼乘天下大乱，故能据有江东；今中国无事，此功未易成也。〔说，式芮翻。易，以豉翻。〕不如拥众据险自守，陆耕海渔，急则逃入海岛，此万全策也。」甫畏式，犹豫未决。

     夏，四月，式行至柿口，义成军不整，式欲斩其将，久乃释之〔将，即亮翻。〕自是军所过若无人。至西陵，裘甫遣使请降，式曰：「是必无降心，直欲窥吾所为，且欲使吾骄怠耳。」乃谓使者曰：「甫面縳以来，当免而死。」〔而，汝也。〕

     乙未，式入越州，既交政，为郑祗德置酒，〔为，于伪翻。〕曰：「式主军政，不可以饮，监军但与众宾尽醉。」迨夜，继以烛，曰：「式在此，贼安能肪人乐饮！」〔乐，音洛；下同。〕丙，饯祗德于远郊，复乐饮而归。〔杜子替周礼注曰：五十里为近郊，百里为远郊。以今地里考之，越州百里至萧山县，王式岂能送郑祗德至此邪！记事者华言耳。复，扶又翻。〕于是始修军令，告馈饷不足者息矣，称疾卧家者起矣，先求迁职者默矣。

     贼别帅洪师简、许会能帅所部降，〔别帅，所类翻。能帅，读曰率。降，户江翻。〕式曰：「汝降是也，当立」效以自异。〔立效，谓立功也。〕使帅其徒为前锋〔帅，读曰率。〕与贼呔有功，乃奏以官。

     先是，贼谍入越州，军吏匿而饮食之。〔先悉荐翻。谍，徒协翻。饮，于禁翻。食，祥吏翻。〕文武将吏往往潜与贼通，求城破之日免死及全妻子；或诈引贼将来降，实窥虚实，城中密谋屏语，〔屏，必郢翻。〕贼皆知之。式阴察知，悉浦索，斩之；刑将吏尤横猾者；索，山客翻。横，户孟翻。严门禁，无验者不得出入，警夜周密，贼始不知我所为矣。

     官军少骑，〔卒，诗沼翻。〕式曰：「吐薐、回鹘比配江、淮者，〔比，毗至翻。〕其人习险阻，便鞍马，可用也。」举籍府中，得骁健者百余人。〔凡吐蕃、回鹘之配隶浙东观察府者，举其籍而取之。〕虏久羁旅，所部遇之无状，〔无善状也。〕困餧甚；〔餧，与馁同。〕式既犒饮，又赒其父母妻子，皆泣拜讙呼，〔讙，与喧同。〕愿效死，悉以为骑卒，使骑将石宗本将之。凡在管内者，皆视此籍之，又奏得龙陂马二百匹，〔龙陂，汉颖川郲县之摩陂也。唐在汝州界置马监。宋白曰：元和十三年，十一月，赐蔡州群牧号龙陂牧。〕于是骑兵足矣。

     或请为烽燧以詷贼远近众寡，〔詷，翾正翻，又火迥翻。〕式笑而不应，使乘健马，少与之兵，以为候骑；〔少诗沼翻。〕众怪之，不敢问。

     于是阅诸营见卒〔见，贤遍翻。〕及土团子弟，得四千人，使导军分路讨贼；府下无守兵，更籍土团千人以补之。乃命宣歙将白琮、浙西将凌茂贞帅本军，北来将韩宗政等帅土团，合千人，示宗本帅骑兵为前锋，自上虏趋奉化，解象山之围，号东路军。〔将，即亮翻。帅，读曰率。趋，七喻翻。〕又以义成将白宗建、忠〔【张：「忠」下脱「武」字。】〕将游君楚、〔唐无建忠军，按此时发忠武军从王式，史逸「武」字也。白宗建，人姓名。〕淮南将万璘帅本军与台州唐兴军合，号南路军。令之曰：「毋争险，易，〔易以豉翻。〕毋焚庐舍，毋杀平民以增首级！平民胁从者，募降之。〔降，户江翻。〕得贼金帛，官无所问。俘获者，皆越人也，释之。」

     癸卯，南路军拔贼沃州寨，〔沃州，在今越州新昌县东南。〕甲辰，拔新昌寨，〔新昌，时属剡县界。今置新昌县，在越州东南二百二十里。〕破贼将毛应天，进拔〔【章：十二行本「拔」作「抵」；乙十一行本同，孔本同。】〕唐兴。

     白敏中三表辞位，上不许。右补阙王谱上疏，以为：「陛下致理之初，乃宰相尽心之日，不可暂阙。敏中自正月卧矣，今四月矣，陛下虽与他相坐语，未尝三刻，天下之事，陛下尝暇与之讲论乎！〔相，息亮翻。〕愿听敏中罢去，延访硕德，以资聪明。」已酉，贬谱为阳翟令。谱，珪之六世孙也。〔王珪事太宗，以直闻。谱，博古翻。〕五月，庚戍朔，给事中郑公舆封还贬谱敕书。上令宰相议之，宰相以为谱侵敏中，竟贬之。

     辛亥，浙东东路军破贼将孙马骑于宁海。戊午，南路军大破贼将刘暀、毛应天于唐兴南谷，斩应天。

     先是，王式以兵少，奏更发忠武、义成军及请昭义，诏从之。〔先，悉荐翻。〕三道兵至越州，式命忠武将军张茵将三百人屯唐兴，断贼南出之道；〔断，音短；，下同。〕义成将高锐将三百人益以台州土军，径趋宁海，〔趋，七喻翻。〕攻贼巢穴；昭义将閖跌戣将四百人，〔閖，奚结翻。跌，徒结翻。戣，渠龟翻。〕益东路军，断贼入明州之道。庚申，南路军大破贼于海游镇，〔海游镇，在宁海南九十里。〕贼入甬溪洞。〔甬溪洞，在宁海西南百余里，属唐兴县界，又西则楢溪，产铁。〕戊辰，官军屯于洞口，贼出洞战，又破之。己已，高罗锐袭贼别帅刘平天寨，破之。〔帅，所类翻。〕自是诸军与贼十九战，贼连败。刘暀谓裘甫曰：「向从吾谋入越州，宁有此困邪！」王辂等进士数人在贼中，皆衣绿，〔衣，于既翻。〕暀悉斩之，曰：「乱我谋者，此青虫也。」

     高罗锐克宁海，其逃散之民，得七千余人。王式曰：「贼窘且饥，必逃入海，入海则岁月间未可擒也。」命罗锐军海口以拒之。〔海口在宁海东四十余里。〕又命望海镇将云思益、浙西将王克容将水军巡海澨。〔澨，市制翻。水际曰澨。〕思益等遇贼将刘〔【章：孔本「刘」下有「从」字；张校同。】〕简于宁海东，贼不虞水军遽至，〔虞，度也。〕皆弃船走山谷，〔走，音奏。〕得其船七七，尽焚之。式曰：「贼无所逃矣，惟黄罕岭可入剡，〔黄罕岭，在奉化县西北，剡县之东，其路深险。度黄罕岭，则平川钿十里至剡。〕恨无兵以守之。虽然，亦成擒矣！」裘甫既失宁海，乃帅其徒屯南陈馆下，〔南陈馆在宁海西南六十余里。帅，读曰率。〕众尚万余人。辛未，东路军破贼将孙马骑于上靹村，〔上靹村在宁海西北四十余里、靹，力留翻。今谓之上寮山。〕贼将王皋惧，请降。

     壬申，右拾遣内供奉薛调上言，以为：「兵兴以来，赋敛无度，〔上，时掌翻。敛，力赡翻。〕所在群盗，半是逃户，固须翦灭，亦可闵伤。望敕州县税外毋得科率，仍敕长吏严加纠察。」从之。

     袁王绅薨。〔绅，顺宗子〕

     戊寅，浙东东路军大破裘甫于南陈馆，斩首数千级，贼委弃缯帛盈路，〔缯，慈陵翻。〕以缓追者。閖跌戣令士卒：「敢顾者斩！」毋敢犯者。贼果自黄罕岭遁去，六月，甲申，复入剡。〔复，扶又翻；下同。〕诸军失甫，不知所在，义成将张茵在唐兴获俘，将苦之，俘：「曰贼入剡矣。苟舍我，我请为军导。」从之。茵后甫一日至剡，壁其东南。府中闻甫入剡，复大恐，王式曰：「贼来就擒耳！」命趣东、南两路军会于剡，〔趣，读曰促。〕辛卯，围之。贼城守甚坚，攻之，不能拔；诸将议绝溪水以渴之，〔剡城东南临溪，西北负山，城中多凿井以引山泉，非绝溪水所能渴，作史者乃北人臆说耳。今浙东诸县皆无城，独剡县有城，犹为完壮。〕贼知之，乃出战。三日，凡八十三战，贼虽败，官军亦疲。贼请降，诸将出〔【章：十二行本「出」作「以」；乙十一行本同；孔本同；熊校同。】〕白式，式曰：「贼欲少休耳，〔少，诗沼翻。〕益谨备之，功垂成矣。」贼果复出，又三战。庚子夜，裘甫、刘暀、刘庆从百余人出降，遥与诸将语，离城数十步，官军疾趋，断其后，〔离，力智翻。断，音短。〕遂擒之。壬寅，甫等至越州，式腰斩暀、庆等二十余人，械甫送京师。〔考异曰：平剡录曰：「诸军围贼于剡，贼悍甚，其所谓女军者，亦乘城摘砾以中人。三日，凡八十二战，贼虽衄，官军亦疲。裘甫佯言乞降，诸将使骑来白。公曰：『贼惫蹔休耳，谨备之。』仍遣押牙薛敬义谓诸将曰：『功成矣，勉之，勿怠也│』果复三战，二十一日夜，甫与刘暀、刘庆十余辈又从百余人出，遥与诸将语，伺我军之懈，将使勇者溃围焉。诸将得公诫，夜皆设伏于营前。甫辈离城数十步，伏兵疾走以间之，锐师数百复继之，城中贼不出。甫遽甚不知所为，遂成擒焉。至是，用兵六十六日矣。二十三日，縳致府城，公于衙门陈兵以见．执其徒刘暀、刘庆二十余辈，三斩之，械裘甫献阙下。」玉泉子见闻录曰：「王式讨裘甫。甫始起于剡，既为官军所败，复入于剡，城坚卒锐，不可遽拔。式乃约降，许奏以金吾将军，甫许焉，其将刘暀独以为不可。比反越城，左右则械手以木，曳颈以组。甫曰：『吾既已降，何用是为﹖』左右曰『法也。到越则释去，公且行，有命矣。』既至，式登南楼俟之，曰；『裘甫何罪，罪皆刘暀辈。』命三斩之。暀顾谓甫曰：『君竟拜金吾乎！』斩甫于长巿东市。初，甫之入剡也，虽已累败，向使城守翆岁，未可平也。玉泉子曰：古人有言，杀降不祥。李广所以不侯，良有以也！王公亦不闻大贵。郑公述平剡录人何曲笔哉！虽骤历清显，而卒以丧明不复起，可不慎哉！」按二书所言莫知孰是。然裘甫在剡城，穷困已极，势不能久，式不必更以诈诱之，或者诸将为之，不可知也。甫之出降也，或欲突走，或被诱而来，皆不可知，要之为出城乞降，官军因邀断其后擒之耳。

     剡城犹未下，诸将已擒甫，不复设备。刘从简帅壮士五百突围走；诸将追至大兰山，〔今明州奉化县西北有大兰山，山在越州分界。复，扶又翻。帅，读曰率。〕从简据险自守，秋，七月，丁已，诸将共攻克之。台州刺州史李师望募贼相捕斩之以自赎，所降数百人，得从简首，献之。〔大兰既破，刘从简走入台州界，方为其党所杀。〕

     诸将还越，式大置酒。诸将乃请曰：「芋等生长军中，久更行陈，〔长，知两翻。更，工衡翻。行，户刚翻。〕今年得从公破贼，然私有所不谕者，敢问：公之始至，军食方急，而遽散以赈贫乏，何也﹖」式曰：「此易知耳。〔易，以豉翻。〕贼聚谷以诱饥人，吾给之食，则彼不为盗矣。且诸县无可守兵，贼至，则仓谷适足资之耳。」又问「不置烽燧，何也﹖」式曰：「烽燧所以趣救兵也，〔趣，读曰促。〕兵尽行，城中无兵以继之，徒惊士民，使自溃乱耳。」又问：「使懦卒为候骑而少给兵，何也﹖」式曰：「彼勇卒操利兵，〔操，七高翻。〕遇敌且不量力而鬬，鬬死，则贼至不知矣。」皆曰：「非所及也！」〔自至德以来，浙东盗起者再，袁晁、裘甫是也。裘甫之祸烈于袁晁。袁晁之难，张伯仪平之，通鉴所书，数语而已。今王式之平裘甫，通鉴书之，视张伯仪平袁晁事为详。盖唐中世之后，家私史。王式，儒家子也。成功之后，纪事者不无张大，通鉴因其文而序之，弗觉其烦耳。容斋随笔曰：通鉴书讨裘甫事用平剡录，盖亦有见于此。考异三十卷，辩订唐事者居太半焉，亦以唐私史之多也。

     封宪宗子鞆为信王。〔鞆，弥遣翻。〕

     八月，裘甫至京师，斩于东市。加王式检校右散骑常侍，诸将官赏各有差。先是，上每以越盗为忧，〔先，悉荐翻。〕夏侯孜曰：「王式才有余，不日告捷矣。」孜与式书曰：「公专以执裘甫为事，军须细大，此期悉力。」〔军须，谓行军所须粮仗衣物。悉力，谓尽力办也。〕故式所奏求无不从，由是能成其功。

     卫王灌薨。〔灌，上弟也。〕

     九月，白敏中五上表辞位；辛亥，以敏中为司徒、中书令。

     右〔【章：十二行本「右」上有「癸酉」二字；兀十一行本同；孔本同；张校同；退斋校同。】〕拾遗句容刘邺上言：「李德裕父子为相，有声迹功效，〔李德裕父吉甫，相宪宗，德裕相武宗，皆有勋劳在于王室，备着前纪。〕窜逐以来，血属将尽，生涯已空，宜赐哀闵，赠以一官。」冬，十月，丁亥，敕复李德裕太子少保、卫国公，赠左仆射。〔德裕贬见二百四十八卷宣宗大中元年。考异曰：裴旦李太尉南行录，载咸通二年九月二十六日右拾遗内供奉刘邺表，略云：「子晔，贬立山尉，去年获遇陛下惟新之命，覃作解之恩，移授郴县尉，今已没于贬所。」又曰：「血属已尽，生涯悉空。」又曰「枯骨未归于茔域，一男又殒于江、湘。」又曰：「其李德裕，请特赐赠官。」敕依奏。实录注引东观奏记云：「今狐相绹梦德裕曰：『芋已谢明时，幸相公哀之，许归葬故里。』绹具为其子滈言之。滈曰：『李卫公犯众怒，又崔相铉、魏相暮皆敌人也，见持政，必将上异同，未可言也。』后数日，上将坐延英，绹又梦德裕曰：『某委骨海上，思还故里，与相公有旧，幸悯而许之。』既寤，复谓滈曰：『向见卫公精爽尚可畏，吾不言，必掇祸。明日入中书，且为同列言之。』既而于帝前论奏，许其子蒙州立山尉晔护丧归葬。」又，是时柳仲郢镇东蜀，设奠于荆南，命从事李商隐为文曰：「恭承新渥，言还旧止│」又云：「身留蜀郡，路隔伊川。」邺奏乃云：「孤骨未归茔域。」晔，懿宗初纔徙郴县尉，未详，或者后人伪作之，非邺本奏也。实录注又云：「白敏中为中书令，时与右庶子段全纬书云『故卫公、太尉，灾兴鸺鸟，怨结江鱼，亲交雨散于西园，子弟蓬于南土。尝蒙一，继履三台，保持获尽于天年，论请爰加于宠赠。』全纬尝为德裕西川从事，故敏中语及云。」按此似繇敏中开发，而数本追复赠官，多连邺奏。德裕素有恩于敏中，敏中前作相，既远贬之，至此又掠其美，鄙哉！按刘邺表云：「去年获遇陛下惟新之命，覃作解之恩。」则上此表在咸通元年，非二年也。旧传：「邺为翰林学士承旨，以李德裕贬死朱崖。大中朝，令狐绹当权，累有赦宥，不蒙恩列。懿宗即位，绹在方镇，属郊天大赦，邺奏论之。」李太尉南行录，邺此时未为翰林学士，因上此表，敕批「便令内养宜唤入翰林充学士，余依奏。」金华子杂编曰：「宣宗尝私行经延资库，见广厦连绵，钱帛山积，问左右曰：『谁为此库﹖』侍臣对曰：『宰相李德裕执政日，以天下每岁备用之余，自是已来，边庭有急，支备无乏者，兹实有赖。』上曰：『今何在﹖』曰：『顷以坐吴湘狱贬于崖州。』上曰：『如有此功于国，罪岂合深谴！』由是刘公邺得以进表乞追雪之。上一览表，遂许其加赠、归葬焉。」按宣宗素恶德裕，故即位即逐之，岂有不知其在崖州而云「岂合深谴」！又刘邺追雪在懿宗时，此说殊为浅陋，今不取。

     已亥，以门下侍郎、同平章事夏侯孜同平章事，充西川节度使。以户部尚书、判支毕诚为礼部尚书、同平章事。

     安南都护李鄠复取播州。〔播州属黔中道，大中十三年，为云南所陷。此非安南巡属也。李鄠越境收复，欲以为功，而不知蛮兵乘虚已陷安南也。鄠，音户。复，扶又翻。〕

     十一月，丁丑，上祀圜丘；赦，改元。

     十二月，戊申，安南土蛮引南诏兵合三万余人乘虚攻交趾，陷之。〔考异曰：新南诏传：「大中时，李琢为安南经略使，苛墨自私，以斗盐易一牛。夷人不堪，结南诏将段酋迁陷安南都护府，号白衣没命军。懿宗绝其朝贡，乃陷播州。安南都护李鄠屯武州，咸通元年，为蛮所攻，弃州走，天子斥鄠，以王宽代之。」按宣宗时，南诏未尝陷安南。据新传，则似大中时已安南，咸通元年又陷武州也。且李鄠安南失守，然后奔武州，非在武州而弃之。新传误也，今从实录。〕都护李鄠与监军奔武州。〔新志：邕管所领，又有显州、武州、沈州，后皆废省。据此，则武州当在宜州界。〕

     二年〔（辛已、八六一）〕

     春，正月，诏发邕管及邻道兵救安南，击南蛮。

     二月，以中书令白敏中兼中书令、充凤翔节度使；以左仆射、判度支杜悰兼门下侍郎同平章事。

     一日，两枢密使诣中书，宣徽使杨公庆继至，独揖悰受宣，〔受宣，受宣命也。〕三相起，避之西轩。〔三相，毕諴、杜审权、蒋伸也。〕公庆出斜封文书以授悰，发之，乃宣宗大渐时〔【章：十二行本「时」下有「宦官」二字；乙十一行本同；孔本同；张校同；退斋同。】〕请郓王监国奏也。且曰：「当时宰相无名者，当以反法处之。」悰反复读〔处，昌吕翻。复，音覆，又如字。〕良久，曰：「圣主登极，万方欣戴。今日此文书，非臣下所宜窥。」复封以授公庆，曰：「主上欲罪宰相，当于延英面示圣旨，明行诛谴。」公庆，弁悰复与两枢密坐，谓曰：「内外之臣，事犹一体，宰相、枢密共参国政。今主上新践阼，未熟万机，资内外裨补，固当以仁爱为先，刑杀为后，岂得遽赞成杀宰相事！若主上习以性成，则中尉、枢密相顾默然，徐曰：「当具以公言白至尊，非公重德，无人及此。」凓悚而退。三相复来见悰，微请宣意，悰无言。三相惶怖，乞存家族，悰曰：「勿为他虑。」既而寂然，无复宣命。及延英开，上色甚悦。〔意此亦是据杜悰家传书之，其辞旨抑扬容有过其实者。洪迈随笔曰：按懿宗即位之日，宰相四人：曰令狐绹，曰萧邺，曰夏侯孜，曰蒋伸。至是惟有惟在，三人者罢去矣。諴及审权乃懿宗自用者无有斯事，盖野史之妄。温公以唐事属之范祖禹，其审取可谓详尽，尚如此。信乎修史之难哉！考异曰：新传云：「宣宗大渐，枢密使王归长等矫诏迎郓王立之。懿宗即位，欲罪大臣，悰解之。」按立郓王者王宗实。新传云归长，误也。今从补国史。

     是时士大夫深疾宦官；事有小相涉，则众共弃之。建州进士叶京尝预宣武军宴，识监军之面。既而及第，在长安与同年出游，遇之于涂，马上相揖；因之谤议諠然，遂沈癈终身。其不相悦如此。〔东汉党锢之祸盖亦如。此但李、杜诸公风节凛凛，千载之下，读其事者犹使人心神肃然。晚唐诗人不能企其万一也，而亦以胎清流之祸，哀哉！沈，持林翻。〕

     福王绾薨。〔绾，顺宗子。〕

     夏，六月，癸丑，以盬州防御使王宽为安南经略使。时李鄠自武州收集土军，攻群蛮，复取安南；朝廷责其失守，贬儋州司户。鄠初至安南，杀蛮酋杜守澄，其宗党遂诱道群蛮陷交趾。〔道，读曰导。〕朝廷以杜氏强盛，务在姑息，冀收其力用，乃赠守澄父存诚金吾将军，再举鄠杀守澄之罪，长流崖州。〔刘昫曰：唐武德四年，以隋朱崖郡为崖州。自雷州徐闻县南，舟行四百三十里，渡大海，达崖州。宋白曰：宋开宝六年，割旧崖州之地属琼州，郄改振州为崖州。考异曰：实录：「又赐宽手诏云云：『如闻李琢在安南日，杀害杜存诚，李鄠又处置其子守澄，使诱导群蛮，陷没城邑。卿到镇日，于李鄠处索取前后敕诏，一一参详。』初，李琢在镇，蛮首领爱州刺史兼土军兵马使杜存诚密诱溪洞夷、獠为之乡导，涿察其不忠，刃戮死焉。及李鄠至镇，蛮陷安南，鄠走武州，召土军收复城邑，而存诚家兵甚众，朝廷务姑息，乃赠存诚金吾将。鄠以失备贬儋州。」补国史：「蛮陷安南，李鄠投武州，召土军收复，颇有功绩，杀首领杜存诚，以捍御盘桓，不戮力尽敌，兼洞夷獠为乡导之罪也。鄠贬儋州后，以存诚溪洞强犷，家兵数多，子弟继总军旅，皆输忠勇，军府倚赖方甚，朝廷亦加姑息乃再举宪章，长流鄠崖州，赠存诚金吾将军，以诱其竭力。命前盐州刺史王宙为都护。」按鄠所杀存诚之子守澄，已为王式所逐，鄠至旬日杀之，非因扞御不戮力也。代鄠者乃王宽，非王宙。补国史误也。今独取鄠克复安南一事，余皆从平剡录、实录。按唐朝若以杜守澄之戮为李鄠罪，则当赠守澄官，不当赠其父官，此余所以致疑于前也。〕

     秋，七月，南诏〔【章：十二行本「诏」作「蛮」；乙十一行本同；孔本同。】〕攻邕州，陷之。先是，广、桂、容三道共发兵三千人戍邕州，三年一代。〔先，悉荐翻。〕经略使段文楚请以三道衣粮自募纔得五百许人。文楚入为金吾将军，经略使李蒙利其阙额衣粮以自入，悉罢遣三道戍卒，止以所募兵守左、右江，比旧什减七八，故蛮人乘虚入寇。时蒙已卒，经略使李弘源至镇纔十日，无兵以御之，城陷，弘源与监军脱身奔峦州，〔宋白曰：邕州，古南越城，晋置晋兴郡，隋废邵为宣化县，唐武德四年，于此置南晋州，贞观六年，改邕州，至长安五千六百里。峦州，秦桂林郡地，唐置淳州，后改峦州，至京师五千三百里，西至邕州三百里。〕二十余日，蛮去，乃。〔还，还从宣翻，又如未字。〕弘源坐贬建州司户。文楚时为殿中监，复以为邕管经略使，至镇，城吧居人什不存一。文楚，秀实之孙也。〔段秀实死于朱泚之难。〕

     杜悰上言：「南诏向化七十年，贞元间，南诏复向化。蜀中寝兵无事，群蛮率服。〔率服，谓相率而服从也。〕今西川兵食单寡，未可轻与之绝，且应遣使吊祭，晓谕清平官等以新王名犯庙讳，故未行册命〔事始见上卷大中十三年。〕待其更名谢恩，〔更，工衡翻。〕然后遣使册命，庶全大体。」上从之。命左司郎中孟穆为吊祭使；未发，会南诏寇巂州，攻邛崃关，穆遂不行。〔考异曰：实录在此年十二月。按补国史：「杜邠公再入辅，建议遣使吊祭，令其改名，纔命使臣。已破越巂城池，攻邛崃关镇，使臣逗留数月不发。〕然则命穆充使当在寇巂州前，实录书于十二月，误也。按南诏已称帝，陷安南，岂可弥缝！悰佰欲姑息，故阳不知其僭号及以陷安南者为土蛮耳。

     冬，十月，以御史大夫郑涯为山南东道节度使；十一月，加同平章事。

     三年〔（壬午、八六二）〕

     春，正月，庚寅朔，群臣上尊号曰睿文明圣孝德皇帝；赦天下。

     以中书侍郎、同平章事蒋伸同平章事，充河中节度使。

     二月，棣王惴薨。

     南诏复寇安南，经略使王宽数来告急，〔复，扶又翻。数，所角翻。〕朝廷以前湖南观察使蔡袭代之，〔考异曰：补国史：「王宙有缉理抚众才，远人怀惠。纔未周岁，南蛮复侵封部，请兵设备，累以危急上闻。乃命桂管都防御使蔡袭代之。」实录：」以前湖南观察使蔡袭为安南经略等使。王宽亦制置失宜，诸部蛮相帅内寇，故命袭往代焉。」今从之。〕仍发许、滑、徐、汴、荆、襄、潭、鄂等道兵各三万人〔各三万人，则八道之兵为二十四万，不既多乎！疑「各」字误，否则「万」字误。蜀本作「合三万人」，良是。〔【章：十二行本正作「合」；孔本同。】〕授袭以御之。兵势既盛，蛮遂引去。〔考异曰：实录：「咸通三年，二月，以蔡袭为安南经略、招讨、处置等使。三月，以蔡京充荆襄以南宣忍安抚使。五月，以京为岭南西道节度使。」旧纪：「三年，十一月，遣蔡袭帅禁军三千赴援安南。」按补国史云：「咸通三年，使左庶子蔡京制置岭南事。」又云：「命桂管都防御使蔡袭代王宙。其明年，使蔡京制置岭南事。」然则袭除安南，似在咸通二年也。又按樊绰蛮书云：「臣咸通三年三月四日奉本使尚书蔡袭手示，密委臣深入贼帅朱道古营寨。三月八日，入贼重围之中，臣却回，一一白于都护王宽，领得臣书牒，全无指挥，擅放军回，苟求朝奖，致袭枉伤矢石，陷失城池，征之其由，莫非蔡京、王宽之过。」绰既谓袭为本使，为之入蛮，则是袭已到官。又云回白都护王宽，则是宽犹未去任也。不知绰不白袭而白宽何故也。又，袭将兵代宽，宽为已替之，安能擅放军回，令袭陷没！疑蛮书「擅放军回」字上少「蔡京」二字。袭除安南，不知的在何年月。今从实录。〕邕管经略使段文楚坐变更旧制，〔谓募土军以代广、桂、容戍军。更，工衡翻。〕左迁威卫将军、分司。〔考异曰：补国史：「文楚到后，城邑牢落，人户雕残。纔得数月，朝廷责其更改旧制，降授威卫分司。」盖文楚既之官，而朝议责邕州陷没由文楚请罢三道戍兵自募土军，故云更改旧制。而实录云：「及文楚再至，城池圮废，人户残耗，由是颇更旧制，未数月，朝廷虑致烦扰，复改命怀玉焉。」新传：「文楚数改条约，众不悦，以胡怀玉代之。」盖因补国史改更旧制之语，相承致误也。

     左庶子蔡京，性贪虐多诈，时相以为有吏才，〔相，息亮翻。〕奏遣制置岭南事。三月，京，还奏事称旨，〔称，尺证翻。〕复以京权知太仆卿，充荆襄以南宣忍安抚使。〔为蔡京奔败张本。复，扶又翻。〕

     夏，四月，已亥朔，敕于两街四寺各置戒坛，度人三七日。〔两街四寺，谓慈恩、荐福、西明、庄严也。三七，二十一日。〕上奉佛太过，怠于政事，尝于咸泰殿筑坛为内寺尼受戒，〔内寺尼，盖宫人舍俗者；就禁中为寺以处之，非教也。〕两街僧、尼皆入预；又于禁中设讲席，自唱，经手录梵夹；〔梵夹者，贝叶经也；以皮夹之，谓之梵夹。段成式曰：贝多叶出摩伽陀西国土，用以写经，其树长六七丈，经冬不凋。〕又数幸诸寺，施与无度。〔数所角翻。施，式鼓翻。〕吏部侍郎萧仿上疏，以为：「玄祖之道，慈俭为先，素王之风，仁义为首，〔玄祖，谓唐祖老子，尊为玄元皇帝也。素王，谓孔子也。〕垂范百代，必不可加。佛者，弃位出家，割爱中之至难，取灭后之殊胜，〔人情莫不爱其亲，莫不爱富贵；佛者弃父母之亲，舍王子之贵而出家，是割爱中之至难。又释氏为宏阔胜大之言，以为佛灭度后，诸天神王，供养庄严，皆人世所希有。后人又奉其法而尊事之，是取灭后之殊胜也。〕非帝王所宜慕也。愿陛下时开延英，接对四辅，力求人瘼，〔瘼，音莫，病也。〕虔奉宗祧；思缪赏与滥刑，其殃必至，知胜残而去杀，得福甚多。罢去讲筵〔缪，靡幼翻。胜，音升。去，羌吕翻。讲筵，与僧、尼讲经之筵。〕躬勤政事。」上虽嘉奖，竟不能从。

     岭南旧分五管，广、桂、邕、容、安南，皆隶岭南节度使，蔡京奏请分岭南为两道节度；从之。五月，敕以广州为东道，邕州为西道，又割桂管龚、象二州，容管藤、岩二州隶邕管。寻以岭南节度使韦宙为东道节度使，以蔡京为西道节度使。

     蔡袭将诸道兵在安南，蔡京忌之，恐其立功，奏称：「南蛮远遁，边徼无虞，〔徼，吉吊翻。〕武夫邀功，妄占戍兵，〔占，之赡翻。〕虚费馈运。盖以荒陬路远，〔陬，将侯翻。〕难于覆验，故得肆其奸诈。请罢戍兵，各还本道。」朝廷从之。袭累奏群蛮伺隙日久，不可无备，〔伺，相吏翻。〕乞留戍兵五千人；不听。袭以蛮寇必至，交趾兵食皆阙，谋力两穷，作十必死状申中书；时相信京之言，终不之省。〔时相苟求省馈运之费，故京之言易入，袭之请不行。省，悉景翻。〕

     秋，七月，徐州军乱，逐节度使温璋。〔考异曰：旧传曰：「璋，咸通末为徐泗节度使。徐州牙卒曰银刀军，颇骄横。璋至，诛其凶恶者五百余人，自是军中畏法。」按诛银刀军者，王式也。旧传误。〕

     初，王智兴既得徐州，募勇悍之士二千人，号银刀、雕旗、门枪、挟马等七军，常以三百余人自卫，露刃坐于两庑来幕之下，每月一更。〔更，工衡翻。〕其后节度使多儒臣，其兵浸骄，小不如意，一夫大呼，〔呼，火故翻。〕其众皆和之，〔和，户卧翻。〕节度使辄自后门逃去。前节度使田牟至与之杂坐饮酒，把臂拊背，或为之执板唱歌；〔为，于伪翻。〕犒赐之费，日以万计，风雨寒暑，复加劳来，〔复，扶又翻。劳，力到翻。来，力代翻。犹时喧哗，邀求不已。牟薨，璋代之，骄兵素闻璋性严，惮之。璋开怀忍抚，而骄兵终怀猜忌，赐酒食皆不历口，一旦，竟聚噪而逐之。朝廷知璋无辜，乙亥，以璋为邠宁节度使，以浙东观察使王式为武宁节度使。

     以前西川节度使、同平章事夏侯孜为左仆射、同平章事。

     忠武、义成两军从王式讨裘甫者犹在浙东，诏式帅以赴徐州〔帅，读曰率。〕骄兵闻之，甚惧。八月，式至大彭馆，〔大彭馆在徐州城外。大彭，即彭祖所谓「商有大彭霸诸侯」者也。一曰：彭祖姓籛，名铿，事帝尧，历虞、夏至商，年八百岁，封于彭城，故彭城人以名馆。〕始出迎谒。式视事三日，飨两镇将士，遣还镇，〔【章：十二行本「镇」作「既」；乙十一行本同；孔本同；张校云：「还」下衍「镇」字脱「既」字。】〕擐甲执兵，命围骄兵，尽杀之，银刀都将邵泽等数千人皆死。〔考异曰：旧传曰：「式至镇，尽诛银刀等七军，徐方平定。」金华子杂编曰：「温璋失律于徐州，自河阳移式往镇之，式领河阳全军赴任。徐州将士闻式到近境，先遣衙队三百人远接。式衩衣坐胡床受参，既毕，乃问其逐帅之罪，命皆斩于帐前，不留一人。既而相次继来，莫知前死者音耗，至则又斩之，亦无脱者。如是数日，银刀都数千人垂尽。虎狼之众，居常咸谓能吞噬于人，及于斯际，式衣袄子、半臂，曳屐危，坐逐人皆拱手就戮，无一敢旅拒者。其后亲戚相讶，不能自会焉。」按若顿杀数千人，岂有人不知者。又式自浙东除武宁，非河阳也。今从实录。〕甲子，敕以徐州先隶淄青道，李洧自归，始置徐海使额。〔见二百二十七卷德宗建中三年。〕及张建封以威名宠任，特帖濠、泗二州。〔见二百三十三卷贞元四年。〕当时本以控扼淄青、光蔡。自寇孽消弭，而武宁一道职为乱阶。今改为徐州团练使，隶兖海节度；复以滈州归淮南道更于宿州置宿泗都团练观察使；〔宪宗元和四年，析徐州之符离、蕲，泗州之虹，置宿州，治埇桥，在徐州南界汴水上，当舟车之会。宋白曰：宿州，取古宿国为名。〕留将士三〔【章：十二行本「三」作「二」；乙十一行本同；孔本同；张校同。】〕千人守徐州，余皆分隶兖、宿。且以王式为武宁节度使，兼徐、泗、濠。宿制置使。委式与监军杨玄质分配将士赴诸道讫，然后将忠武、义成两道兵至汴滑，各遣归本道，身诣京师。其银刀等军逃匿将士，听一月内自首，〔首，手又翻。〕一切勿问。

     岭南西道节度使蔡京为政苛惨，设炮烙之刑，阖境怨之，遂为邕州军士所逐，〔岭南分二节镇，西道治邕州│〕奔藤州，〔藤州，汉猛陵县地，唐置藤州，至京师五千六百里。〕诈为敕书及攻讨使印，募乡丁及旁侧土军以攻邕州。众既乌合，动辄溃败，往依桂州，桂州怨其分裂，不纳。〔以其割桂管巡属隶西道节度也。〕京无所自容，敕贬崖州司户，不肯之官；，还至零陵，敕赐自尽。以桂管观察使郑愚为岭南西道节度使。

     冬，十月，丙申朔，立皇子佾为魏王，侹为凉王，佶为蜀王。〔侹，鼎翻。佶，其吉翻。〕

     十一月，立顺宗子缉为靳王，宪宗子愤为荣王。

     南诏帅群蛮五万寇安南，〔帅，读率。考异曰：补国史云：「四年，春，南蛮帅众五万攻安南。」按蛮书，「咸通三年，十二月二十一日，桃花人安南城西南角下营，茫蛮于苏历江岸屯聚，裸形蛮亦当陈面，二十七日，蛮贼逼交州城。」则是今年冬末，蛮已围交州也。今从实录。〕都护蔡袭告急，敕发荆南、湖南两道兵二千，桂管义征子弟三千，诣邕州〔义征子，弟因其应募从军名之。〕受郑愚节度。

     岭南东道节度使韦宙奏：「蛮寇必向邕州，若不先保护，遽欲远征，恐蛮于后乘虚扼绝饷道。」乃敕蔡袭屯海门，〔考异曰：实录：「诏袭且住海门。」是令弃交趾，退屯海门也。按袭死时犹在交趾。盖诏书到时，袭己被围，不得通也。〕郑愚分兵备御。十二月，袭又求益兵，敕山南东道发弩手千人赴之。时南诏已围交趾，袭婴城固守，救兵不得至。

     翼王繟薨。〔繟，顺宗子；音齿善翻。〕

     是岁，嗢末始入贡。嗢末者，吐蕃之奴号也。〔嗢，乌没翻。〕吐薐每发兵，其富室多以奴从，〔从，才用翻。〕往往一家至十数人，由是吐蕃之众多。及论恐热作乱，奴多无主，遂相纠合为部，落散在甘、肃、瓜、沙、河、渭、岷、廓、迭、宕之间，〔宕，徒浪翻。〕吐蕃微弱者反依附之。

     四年〔（癸未、八六三）〕

     春，正月，庚午，上祀圜丘；赦天下。

     是日，南诏陷交趾，蔡袭左右皆尽，徒步力战，身集十矢，欲趣监军船，〔趣，七喻翻。〕船已离岸，遂溺海死；〔离，力智翻。蔡袭死矣，而十必死之状，曾无朝臣一人为之申理。自是之后，唐之纪纲大坏，凡藩镇有片言只字，则朝廷耸动，惟恐拂其意，朝臣反与之关通，依以为外主矣。〕幕僚樊绰携其印浮渡江。〔自白州博白县西南百里下北戍滩，出马门江，渡海，抵安南界。樊绰携印渡处，即此江。〕荆南、江西、鄂岳、襄州将士四百余人，走至城东水际，荆南虞候元惟德等谓众曰：「吾辈无船，入水则死，不若还向城与蛮鬬，人以一身易二蛮，亦为有利。」遂还向城，入东罗门；〔东罗门，安南罗城东门也。」〕蛮不为备，惟德等纵兵杀蛮二千余人〔考异曰：实录：「二月安南经略使蔡袭奏：『蛮贼杨思僭、罗伏州扶耶县令麻光高部领其众五六千人，于城西角下营。』岭南东道节度使韦宙奏：『蛮贼去十二月二十七日，逼安南城池，经略使检校工部尚书蔡袭出兵格鬬，杀伤相当。正月三日，贼众围城，进攻甚急，袭城上以车弩射之，至七日，城陷，袭右膞中弩箭死，家口并元从七十余人悉陨于贼，从事樊绰携印渡江。其荆南、江西、鄂岳、襄州兵突到城东水际，无船郄回，相率入东罗门，杀蛮仅一二千人，至夜，贼救兵至，遂屠其城。』按此二奏似后人采集蛮书为之，其中又多差舛。如杨思僭，蛮书中两处有之，皆作「杨思缙」，盖草书误为「僭」耳。彼虽蛮夷，岂肯名「思僭」也！张糀锦里耆旧传高骈与云南牒，亦云杨思缙，善兰节度使。新书亦承此误为「僭」。又蛮书所云思缙、光高部领者，桃花蛮五六千人耳，非谓尽将群蛮也。补国史云蛮众五万攻安南，非止五六千人也。又十二月二十一月，裸形蛮、茫蛮、人桃花人已在城下，岂至二十七日始逼安南也！蛮书言二十七日逼城者，但记见河蛮、寻蛮之日耳；又言正月二日、三日者，但记以车弩射得苴子之日耳，非其日始围城也。且城陷奔迸之际，非樊绰身在其间，岂知其详！四道兵入城所杀人数，犹因僧无旱说始知之。韦宙身在广州，何得所奏一如樊绰之书，其伪明矣。新传曰：「是夜，蛮遂屠城」，亦承实录而误。〕逮夜，蛮杨思缙始自子城出救之，〔子城，城内小城也。〕惟德等皆死。南诏两陷交趾，所杀虏且十五万人。留兵二万，使思缙据交趾城，溪洞夷獠无远近皆降之。〔獠，鲁皓翻。降，户江翻。〕诏诸道兵赴安南者悉召还，分保岭南〔【章：十二行本「南」下「有东」字；乙十一行本同；张校同，云无注本「南东」二字误倒。】〕西道。

     上游宴无节，左拾遗刘蜕上疏曰：〔蜕，输芮翻。〕「今西凉筑城，应接未决于与夺；〔西凉，即凉州，盖此时谋进筑也。〕南蛮侵轶〔轶，徒结翻，突也。〕干戈悉在于道涂。旬月以来，不为无事。陛下不形忧闵以示远近，则何以责其死力！望节娱游，以待远人又安，未晚。」〔言待远人又安之后，然后娱游，尚未为晚。〕弗听。

     二月，甲午朔，上历拜十六陵。〔十六陵，谓献陵、昭陵、干陵、定陵、桥陵、泰陵、建陵、元陵、崇陵、丰陵、景陵、光陵、庄陵、章陵、端陵、贞陵。考异曰：拜十六陵，非一日可了，而旧史无还宫之日。唐年补录云：二月，庚子。一日拜十六陵，尤难信也。

     置天雄军于秦州，〔代宗姑息田承嗣，以天雄军号宠魏博，寻以其悖傲，削之。今复于秦州置天雄军，至于唐末，魏博复天雄军号，秦州不复号天雄矣。〕以成、河、渭三州隶焉；以前左金吾将军王晏实为天雄观察使。〔晏实，宰之子。宰父智兴子之，见二百四十七卷会昌四年。〕

     三月，归义节度使张义潮奏自将蕃、汉兵七千克复凉州。〔将，亮即翻。：下同。〕

     南蛮寇左、右江，浸逼邕州。郑愚惧，自言儒臣无将略，请任武臣。朝廷召义武节度使康承训诣阙，欲使之代愚，仍诏选军校数人、士卒数百人自随。〔就义武军中选之也。校，户教翻。〕

     中书侍郎、同平章事毕諴以同列多徇私不法，称矣辞位；夏，四月，罢为兵部尚书。

     庚戍，群盗入徐州，杀官吏，刺史曹庆讨平之。

     康承训至京师，以为岭南西道节度使，发荆、襄、洪、鄂四道兵万人与之俱。

     五月，戊辰，以翰学士承旨、兵部侍郎杨收同平章事。收，发之弟也。〔宣宗以开河、湟、追加顺、宪二宗尊号，有司议改造庙主，署新谥；发以为作立，求古无其文，执不可。知礼者韪之，由是知名。〕与左军中尉杨玄价同宗相结，故得为相。〔价，音介。为杨收与玄价交恶张本。〕

     乙亥，废容管，隶岭南西道，〔【章：十二行本「道」下有「以供军食」四字；乙十一行本同；孔本同；张校同；退斋校同。】〕复以龚、象二州隶桂管。〔去年以袭、象隶岭南西道。〕

     戊子，以门下侍郎、同平章事杜审权同平章事，充镇海节度使。

     六月，废安南都护府，置行交州于海门镇；以右监门将军宋戎为行交州刺史，以康承训兼领安南及诸军行营。

     闰月，以门下侍郎同平章事杜悰同平章事，充凤翔节度使；以兵部侍郎、判度支河南曹确同平章事。

     秋，七月，辛卯朔，日有食之。

     复置安南都护府于行交州，〔考异曰：实录以郡州为交州。补国史亦同。又云，夏侯贞孝公请用高骈为郡州进讨使。按地理志，无郡州。补国史又云：海门，今晏州。地理志，晏州乃属泸州都督府，岭南亦无之。〕以宋戎经略使，发山东兵万人镇之。时诸道兵援安南者屯聚岭南，〔句断。〕江西、湖南、〔此四字衍。〕江西、湖南馈运者皆泝湘江入澪渠、漓水，〔郦道元曰：湘、漓同源，分为二水，南则湘川。湘、漓之间，陆地广百余步，谓之始安峤。汉伐南越，出零陵，下漓水，即此路也。湘水出零陵始安县阳朔山，自零陵西南，谓之澪渠。新书曰：桂州有漓水，出海阳山。世言秦命史禄伐越，凿为漕。马援讨征侧，复治以通馈。后为江水溃毁，渠遂廞浅。唐李渤复浚之。水始缓。南下曰漓，名漓三百六十，又千二百里至番禺以入海。又曰：灵渠在桂之兴安县，秦始皇戍岭时，史禄凿此以运之遗迹。湘水源于云泉之阳海山，在此下瀜江、牂河下流，本南下广西兴安，水行其间，地劫最高。二水远不相谋禄始作此渠，派湘之流而注之漓，使北水南合，北舟踰岭。其作渠之法，于湘流沙磕中垒石作铧觜，锐其前，逆分湘流为两，激之，六十里行渠中，以入瀜江，与俱南。渠绕兴巿界，深入数尺，广丈余，六十里间，置斗门三十六，土人但谓之斗舟。入一斗则复闸，斗伺水积渐进，故能循崖而上，建瓴而下千斛之舟，亦可往来。治水巧妙，无如灵渠者。澪，音，零。漓，音离。〕劳费艰涩，诸军乏食。润州人陈磻石上言〔磻，薄官翻。〕请造千斛大舟，自福建运米泛海，不一月至广州，从之，军食以足。然有司以和雇为名，夺商人舟，委其货于岸侧，舟入海或遇风涛没溺，有司囚系纲吏，舟人，使偿其，米人颇苦之。

     八月，岭南东道节度使韦宙奏，蛮必向邕州，请分兵屯容、藤州。〔容、藤二州相去二百七里。〕

     夔王滋薨。〔滋，上弟也。〕

     敕以合门使吴德应等为馆驿使。台谏上言：故事，御史巡驿，〔唐中世置合门使，以宦者之，掌供奉朝会，赞引亲王、宰相、百官、蕃客朝见、辞；唐初，书通事舍人之职也。玄宗开元中，以监察御史兼巡传驿，至二十五年，以监察御史检校两京馆驿。大历十四年，两京以御史一人知馆驿，号馆驿使。宋白曰：元和初，征刘辟，邮传多事，宪宗命中人为馆驿使；监察御史薛存诚及谏官相继论奏，罢之。〕不应忽以内人〔【章：十三行本「人」作「臣」；乙十一行本同。】〕代之。上谕以敕命已行，不可复改。左拾遗刘蜕上言：「昔楚子县陈，得申叔一言而复封之；〔左传：楚子为陈夏氏乱，故伐陈，遂入陈，杀夏征舒，因县陈。申叔时不贺。楚子问其故，对曰：「夏征舒弒其君，其罪大矣，讨而戮之，君之义也。今县陈，贪其富也，无乃不可乎！」王曰「善哉！」及复封陈。太宗发卒修干元殿，闻张玄素谏，即日罢之。〔见一百九十三卷贞观四年。〕自古明君所尚者，从谏如流，岂有已行而不改！何为不可！」弗听。

     黠戛斯遣其臣合伊难支表求经籍及每年遣使走马请历，又欲讨回鹘，使安西以来悉归唐，不许。

     冬，十月，戍，以长安尉、集贤校理令狐滈为左拾遗。乙亥，左拾遗刘蜕上言：「滈专家无子弟之法，布衣行公相之权。」〔相，息亮翻。〕起居郎张云言：「滈父绹用李涿为安南〔见上卷宣宗大中十二年。〕致南蛮至今为梗，由滈纳贿，陷父于恶。」十一月，丁酉，云复上言：「滈父绹执政之时，〔复，扶又翻。〕人号『白衣宰相』。」滈亦上表引避，乃改詹事府司直。〔唐太子詹事府有司直二人，正七品上，掌纠劾宫寮及率府之兵。

     辛已，废宿泗观察使，复以徐州为观察府，以濠、泗隶焉。〔去年八月，废徐州军额。〕

     十二月，南诏寇西川。

     昭义节度使沈诣奴归秦，与诣侍婢通，诣欲杀之，未果；乙酉，归秦结牙将作乱，攻府第，杀诣。

     五年〔（甲申、八六四）〕

     春，正月，以京兆尹李蠙为昭义节度使，〔蠙，部田翻。〕取归秦心肝以祭沈诣。

     淮南节度使令狐绹为其子滈讼冤。〔为，子伪翻。〕贬张云兴元少尹，刘蜕华阴令，〔华，户化翻。〕敕曰：「虽嘉蹇谔之忠，难逃疏易之责。」〔易，以鼓翻。

     丙午，西川奏，南诏寇巂州，刺史喻士珍破之，获千余人。〔观明年喻士珍以贪狯而失守，则此捷虚张功状也。〕诏发右神策兵五千及诸道兵戍之。忠武大将颜庆复请筑新安、遏戎二城，从之。〔二城，盖筑于巂州界。〕

     以容管经使张茵兼句当交州事；〔句，古候翻。当，丁浪翻。时交州寄治海门，欲使张茵进取。〕益海门镇兵满二万五千人，令茵进取安南。

     二月，己已，以刑部尚书、盐铁转运使李福同平章事、充西川节度使。

     甲申，前西川节度使萧邺左迁山南西道观察使。

     三月，丁酉，彗星出于娄，长三尺。〔彗，祥岁翻，又徐醉翻，又音岁。长，直亮翻。〕己亥，司天监奏：「按星经，是名含誉，瑞星也。」上大喜。〔唐司天监，正三品，掌察天文、稽历数。史言唐末司天官昏迷天象，以妖为祥。〕「请宣示中外，编诸史策。」从之。

     康承训至邕州，蛮寇益炽，诏发许、滑、青、汴、兖、郓、宣、润八道兵以授之。承训不设斥候；南诏帅群蛮近六万寇邕州，〔帅，读音率。近，其靳翻。〕将入境，承训乃遣六道兵凡万人拒之，以獠为导，绐之。〔炽，昌志翻。獠，音老，绐，徒亥翻。〕敌至，不设备，五道兵八千人皆没，惟天平军后一日至，得免。〔天平军，郓兵也。〕承训闻之，惶怖不知所为。〔怖，普布翻。〕节度副使李行素帅众治壕栅，甫毕，蛮军已合围。留四日，治攻具，将就诸将请夜斫蛮营，承训不许；有大平小校再三力争，乃许之。小校将勇士三百，夜，缒而〔出将即亮翻。校，户教翻。缒，驰伪翻。〕散烧蛮营，斩首五百余级。蛮大惊，间一日，解围去。承训乃遣诸军数千追之，所杀虏不满三不级，皆溪獠胁从者。承训腾奏告捷，云大破蛮贼，中外皆贺。

     夏，四月，以兵部侍郎、判户部萧寘同平章。寘，复之孙也。〔萧复相德宗。〕

     加康承训检校右仆射，赏破蛮之功也。自余奏功受赏者，皆承训子弟昵；〔昵，尼质翻。〕烧营将校不迁一级，由是军中怨怒，声流道路。

     五月，敕：「徐州土风雄劲，甲士精强，比因罢节，〔比，毗至翻。四年，罢徐州武宁节度。颇多逃匿，宜令徐泗团练使选募军士三千人赴邕州防戍，待岭外事宁，即与代归。」

     秋，七月，西川奏两林鬼主邀南诏蛮，败之，〔史照曰：两林部落，东蛮国也，去勿邓国七十里，地虽狭而诸部推为长，号大鬼主。败，补迈翻。〕杀获甚众；保塞城使杜守连不从南诏，帅众诣黎州降。〔帅，读曰率。降，户江翻。〕

     岭南东道节度使韦宙具知康承训所为，以书白宰相；承训亦自疑惧，累表辞疾，乃以承训为右武卫大将军、分司、〔考异曰：补国史。「岭南东道节度使韦宙兼领供军，使将吏在邕州者，潜令申报，事无巨细，莫不知之；复究寻克捷事多虚妄，具所闻启于丞相。承训已自怀疑惧，辞疾免责，授右武卫大将军、分司东都。」僖宗实录承训传曰：「南蛮陷交趾，以承训为岭南西道节度使，踰岁，讨平之，加检校右仆射。与邻帅不謟，以右武卫大将军罢归。」盖其家行状云尔。今从补国史、懿宗实录、新传。〕以容管经略使张茵为岭南西道节度使，复以容管四州别为经略使。〔新书方镇表，咸通元年，罢容管，以所管州隶邕管。〕

     时南诏知邕州空竭，不复入寇，茵久之不敢进军取巿南；夏侯孜荐骁卫将军高骈代之，〔考异曰：补国史：「茵骁将，无远略，经年不敢进军。丞相夏侯贞孝公独献密疏，请用骁卫将军高骈；有制，以本官充郡州进讨使，旋拜安南节度使。其茵所领兵并付高公指挥。」按今年正月，诏茵进军收复安南，若经年，则孜已罢相。今从实录附于。此实录，骈官为右领军上将军，太高。今从补国史。旧纪：「五年四月，南蛮寇邕管，以秦州经略使高骈率禁军五千，会诸道之师御之。」今不敢。〕乃以骈为安南都护、本管经略招讨使，茵所将兵悉以授之。骈，崇文之孙也，〔宪宗朝，高崇文有定蜀之万。〕世在禁军。骈颇读书，好谈今古，〔好，呼到翻。〕两军宦官多誉之，〔两军，谓左、右神策两军也。誉，立余。〕累迁右神策都虞候；党项叛，将禁兵万人戍长武，屡有功，迁秦州防御使，复有功，故委以安南。〔复，扶又翻。〕

     冬，十一月，以门下侍郎同平章事夏侯孜同平章事，充河东节度使。

     壬寅，翰林学士承旨、兵部侍郎路岩同平章事；时年三十六。〔为路岩以高位疾愤张本。〕

     六年〔（乙酉、八六五）〕

     春，正月，丁已，始以懿安皇后配飨宪宗室。时王皞复为礼院检讨官，更申前议，朝廷竟从之。〔王皞议见二百四十卷宣宗大中二年。〕

     诸道进私白者，〔唐时诸道岁进阉儿，号曰私白。〕闽中为多，故宦官多闽人。福建观察使杜宣猷每寒食遣吏分祭其先皞，宦官德之，庚申，以宣猷为宣歙观察使，时人谓之「敕使墓」。

     三月，中书侍郎、同平章事萧寘薨。

     夏，四月，以前东川节度使高璩为兵部侍郎、同平章事。璩，元裕之子也。〔璩，其于翻。元裕见二百四十五卷文宗太和八年。

     杨收建议，以「蛮寇积年未平，两河兵戍岭南瘴雾物故者什六七，请于江西积粟，募强弩三万人，以应接岭南道近便，仍建节以重其权。」从之。五月，辛丑，置镇南军于洪州。

     巂州刺史喻士珍贪狯，〔狯，古外翻。〕掠两林蛮以易金；南诏复寇巂州，〔复，扶又翻。〕两林蛮开门纳之，南诏尽杀戍卒，士珍降之。〔降，户江翻。〕

     壬寅，以桂管观察使严譔为镇南节度使。譔，震之从孙也。〔譔，雏免翻。严震镇兴元，德宗播迁，震有迎奉之功。从，才用翻。〕

     六月，高璩薨。

     以御史大夫徐商为兵部侍郎同平章事。

     秋，七月，立皇子侃为郢王，俨为普王。

     高骈治兵于海门，未进；监军利瓦伊周恶骈，欲去之，屡趣骈使进军。〔治，直之翻。恶，乌路翻。去，羌吕翻。趣，读曰促。〕骈以五千人先济，约维周发兵应援；骈既行，结周拥余众，不发一卒以继之。九月，骈至南定，〔高祖武德四年，分交趾所管宋平县置南定县，时属安南府。安南府，即交趾。宋白曰：南定县，汉日南郡西卷县地。峰州蛮众近五万；方获田，〔近，其靳翻。刘昫曰：峰州，隋交趾郡之嘉宁县，唐武德四年置峰州嘉宁，汉麊冷县地。〕骈掩击，大破之，〔考异曰：旧纪、实录皆云五月骈奏于邕管大败林邑蛮。按林邑在海南，自至德后号环王，与中国久绝。刘昫但见南蛮则谓之林邑，误也。新南诏传亦云骈以选士五千渡江，败林邑兵于邕州，亦承此而误也。旧纪又云：「是岁秋，高骈自海门进军，破蛮军，收复安南府。」盖因骈今秋发海门，遂云复安南耳。复安南实在明年也。补国史云：「五年，九月，高公力战，破峰州蛮于南定县。」按张茵以五年正月句当交州，受诏收复安南。补国史云经年不进军，乃以骈代之。则骈岂得以其年九月已破峰州蛮乎！补国史又云：「骈破峰州蛮后，近四月余日，表报不至，朝廷以王晏权代之。六月，高公进军收复安南。」亦不云几年六月。盖骈以六年九月破峰州蛮。七年六月安南耳。实录又云：「九月，屏奏破蛮龙州营寨，并烧食粮等事。诏骈令于当界守备，缘近有赦文已许恩宥，伺其悛改，亦未要更深加讨逐。」按赦在明年十一月，此诏必在骈已平安南后，实录误也。新传又云骈击南诏龙州屯，蛮酋烧赀畜走龙州，即安南所管龙编县也。〕收其所获以食军。〔获，户郭翻，刈稻也。，食祥吏翻。〕

     冬，十二月，壬子，太皇太后郑氏崩。〔考异曰：旧传，大中末崩，误也。今从实录。〕

     七年〔（丙戍、八六六）〕

     春，二月，归义节度使张义潮奏北庭回鹘固俊克西州、北庭、轮台、清槙等城。〔北庭，本贞观所置之庭州，长安二年，置北庭都护府，西七百里有清海镇，又西延城，西行三百二十里至轮台县。「回鹘固俊」，新书及考异正文皆作「仆固俊」。考异曰：实录曰：「义潮奏俊收西河及部落胡、汉皆归伏，并表贺收西州等城事。」新吐蕃传曰：「七年，俊击取西州，收诸部。」按大中五年，义潮以十一州图籍来上，西州已在其中。今始云收西州者，盖当时虽得其图籍，其地犹为吐蕃所据耳。

     论死热寓居廓州，纠合旁侧诸部，欲为边患，皆不从；所向尽为仇敌，无所容。仇人以告拓跋怀光于鄯州，怀光引兵击破之〔宋白曰：鄯州南至廓州一百八十里。考异曰：实录曰：「义潮又奏鄯州城使张季颙押领拓跋怀光下使送到尚恐热将，并随身器甲等，并以进奉。」新吐蕃传曰：「鄯州城使张季颙与尚恐热战，破之，收器铠以献。」今从补国史、实录。〕

     三月，戊寅，以河东节度使刘潼为西川节度使。初，南诏围巂州，东蛮浪稽部竭力助之，遂屠其城，〔谓去年陷巂州也。〕卑笼部怨南诏杀其父兄，导忠武戍兵袭浪稽，灭之。南诏由是怨唐。

     南诏遣清平官董成等诣成都，节度使李福盛仪卫以见之。故事，南诏使见节度使，拜伏于庭，成等曰：「骠信已应天顺人，〔南诏自寻梦凑以来，自称骠信，夷语君也。因僭号，自谓应天顺人。〕我见节度使当抗礼。」传言往返，自旦至日中不决；将士皆愤怒，福乃命捽而殴之〔捽，昨没翻。殴，乌口翻。〕因械系于狱。刘潼至槙，释之，奏遣还国。诏召成等至京师，见于别殿，厚赐，劳而遣之。〔见，贤遍翻。劳，力到翻。〕

     成德节度使王绍懿，在镇十年，〔大中十一年，绍懿袭镇。〕为政宽简，军民便之。矣病，召兄绍鼎之子都佑兵马使掠崇而告之日：「吾兄以汝之幼，以军政授我。汝今长矣，〔长，知两翻。〕我复以军政归汝。努力为之，上忠朝廷，下和邻藩，勿坠吾兄之业，汝之功也。」言竟而薨。〔史言王绍懿垂没，精神不乱。〕

     闰月，吐蕃寇邠宁，节度使薛弘宗拒却之。

     夏，四月，〔【章：十二行本「月」下有「辛已」二字，乙十一行本同；孔本同；张校同。】〕贬前西川节度使李福为靳蕲王传。〔以殴系南诏使者也。蕲王缉，顺宗子。〕

     五月，葬孝明皇后于景陵之侧，主祔别庙。〔孝明皇后，宣宗母郑太后也，懿安郭后，宪宗之元妃也，配食子太庙，郑后，侧室也，祔别庙，礼也。〕

     六月，魏博节度使何弘敬薨，军中立其子左司马全皞为留后。

     以王景崇为成德留后。

     南诏酋龙遣善阐节度使杨缉〔【章：十二行本「缉」下有「思」字；乙十一行本同；孔本同；张校同。】〕助安南节度使段酋迁守交趾，〔善阐府，南诏别都也，在交趾西北。〕以范昵些为安南都统〔昵，尼质翻。些，苏翻，又音细。〕赵诺眉为扶邪都统。〔按实录，扶邪县属罗伏州，盖南诏所置也。〕监陈敕使韦仲宰将七千至峰州，〔监，古衔翻。陈，读音阵。〕高骈得以益其军，进击南诏，屡破之。捷奏至海门，利瓦伊周皆匿之，数月无声问。上怪之，以问维周，维周奏骈驻军峰州，玩寇不进。上怒，以右武卫将军王晏权代骈镇安南，〔考异曰：补国史谓骈及晏权皆云安南节度使。按时安南止有都护、经略、招讨使耳，无节度使也。旧王智兴传，九子，无晏权名。实录亦云命晏权代骈为节度而无月日，盖阙漏也。〕召骈诣阙，欲重贬之。晏权，智兴之从子也。〔王智兴历德、顺、宪、穆四朝，后为武宁帅，尤贪横。〕是月，骈大破南诏蛮于交趾，杀获甚众，遂围交趾城。

     秋，七月，以何全皞为魏博留后。

     冬，十月，甲申，以门下侍郎、同平章杨收为宣歙观察使。收性侈靡，门吏僮奴多倚为奸利。杨玄价兄弟受方镇之赂，屡有请托，收不能尽从；玄价怒，以为叛己，故出之。

     拓跋怀光以五百骑入廓州，生擒论恐热，先刖其足，数而斩之，〔数，所具翻。〕传首京师。其部众东奔秦州，尚延心邀击，破之，悉奏迁于岭南。吐蕃自是衰绝，乞离胡君臣不知所终。〔乞离胡事始见二百四十六卷武宗会昌二年。〕

     高骈围交趾十余日，蛮困蹙甚，城且下，会得王晏权牒，已与利瓦伊周将大军发海门，骈即以军事授韦仲宰，与麾下百余人北归。先是，仲宰遣小使王惠赞，骈遣小校曾衮入告交趾之捷，〔先，悉荐翻。〕至海中，望见旌旗东来，问游船，〔游船，游奕之船。〕云新经略使与监军也。二人日谋曰：「维周必夺表留我，」乃匿于岛间，维周过，即驰诣京师。上得奏，大喜，即加骈检校工部尚书，复镇安南。骈至海门而还。

     王晏权闇儒，动禀利瓦伊周之命；维周凶贪，诸将不为之用，遂解重围，〔重，直龙翻。〕蛮遁去者太半。骈至，复督励将士攻城，〔复，扶又翻。〕遂克之，杀段酋迁及土蛮为南诏乡导者朱道古，〔乡，读曰向。蛮居安南界内者为土蛮。〕斩首三万余级，〔考异曰：旧纪：十月，骈奏蛮寇悉平。实录：「九月，骈奏杀戮都蛮统皈首迁、朱道古及斩首二千余级。」十月丙申日下，又云「骈奏收复安南，蛮寇遁散。」又云「败杨缉思、段酋迁、朱道古，杀戮三万余级。」新纪：「十月，高骈克安南。」按皈首迁，即段酋迁之误也。补国史收城与败缉思等共是一事。实录分在两月，不知其何据也。新南诏传曰：「七年，六月，骈次交州，战数胜，士酣鬬，斩其将张诠，李溠龙举众万人降，拔波风三壁。缉思出战败，还走城，士乘之，超堞入，斩酋迁、昵些、诺眉，上首三万级，安南平。」盖因骈以六月至安南，终言之耳，安南实不以六月平也。今从新、旧纪。〕南诏遁去。骈又破土蛮附南诏者二洞，诛其酋长，土蛮帅众归附者万七千人。〔酋，慈由翻。长，知两翻。帅，读曰率。〕

     十一月，壬子，赦天下。诏安南、邕州、西川诸军各保疆域，勿复进攻南诏；委刘潼晓谕，如能更修旧好，〔复，扶又翻。好，呼到翻；下同。〕一切不问。

     置静海军于安南，以高骈为节度使。〔自此迄宋朝，安南遂为静海军节镇。〕自李涿侵扰安南，〔【章：十二行本「安南」作「群蛮」；乙十一行本同；孔本同；张校同；退斋校同。事见上卷宣宗大中十二年。〕为安南患殆将十年，至是始平。骈筑安南城，周三千步，造屋四十余万间。

     十二月，黠戛斯遣将军乙支连几入贡，奏遣鞍马迎册立使及请亥年历日。〔是年丙戍；亥，明年也。〕

     以成德留后王景崇为节度使。

     上好音乐宴游，殿前供奉乐工常近五百人，〔近，其靳翻。〕每月宴设不减十余，〔宴设，谓宫中置宴也。宋朝内之排当。〕水陆皆备，〔言殽膳备水陆之品。〕听乐观优，不知厌倦，赐与动及千缗。曲江、昆明、灞浐、南宫、北苑、〔南宫，即兴庆宫。禁苑，在皇城之北。〕昭应、咸阳，〔昭应有华清宫。咸阳有望贤楼。〕欲游幸即行，不待供置，有司常具音乐、饮食、幄帟，〔帟，羊益翻。小幕曰帟。〕诸王立马以备陪从。〔从，才用翻；下同。〕每行幸，内外诸司扈从者十余万人，所费不可胜纪。〔胜，音升。〕

     八年〔（丁亥、八六七）〕

     春，正月，以魏博留后何全皞为节度使。

     二月，归义节度使张义潮入朝，〔宣宗大中五年，张义潮以沙州降，寻授以归义节，至是入朝。〕以为右神武统军，命其族子惟深守归义。

     自安南至邕、广，海路多潜石覆舟，静海节度使高骈募工凿之，漕无滞。

     西川近边六姓蛮，〔六姓蛮：一曰夷蛮，三曰讹蛮，四曰狼蛮，五曰勿邓蛮，六曰白蛮。近，其靳翻。〕常持两端，无寇则称效顺，有寇必为前锋；卑笼部独尽心于唐，与群蛮为雠，朝廷赐姓李，除为刺史。节度使刘潼遣将将兵助之，〔将，即亮翻。〕讨六姓蛮，焚其部落，斩首五千余级。

     乐工李可及善为新声，三月，上以可及为左威卫将军，曹确谏曰：「太宗定文武官六百余员，谓房玄龄曰：『朕以待天下贤士，工商杂流，不可处也。』〔处，昌吕翻。〕大和中，文宗欲以乐工尉迟璋为王府率，〔尉，孪勿翻。杽宫有十率，诸王有府率。〕拾遗窦洵谏，即改光州长史。乞以两朝故事，别除可及官。」不从。

     夏，四月，上不豫，群臣希进见。〔见，贤遍翻。〕

     五月，丙辰，疏理天下系囚，非巨蠹不可赦者，皆递降一等。

     秋，七月，壬寅，靳王缉薨。〔缉，顺宗子。〕

     怀州民诉旱，刺史刘仁规揭牓禁之〔揭，其列翻。〕民怒，相与作乱，逐仁规，仁规逃匿村舍。民入州宅，掠其家赀，登楼击鼓，久之乃定。

     甲子，以兵部侍郎、充诸道盐铁转运等使、驸马尉于琮同平章事。

     宣歙观察使杨收过华岳庙，〔华岳庙在华州华阴县。华，户化翻。〕施衣物，〔施，式豉翻。〕使巫祈祷；县令诬以为收罪。右拾遗韦保衡复言，收前为相，除严譔江西节度使，受钱百万，又置造船务，人其侵隐。〔复，扶又翻。〕八月，庚寅，贬收端州司马。考异曰：旧传曰：「韦保衡作相，又发收阴事，言前用严譔为江西节度使，纳赂百万。明年，贬为端州司马。」按是时保衡未作相，旧传误。今从实录。

     九月，上疾瘳。

     冬，十二月，信王鞆薨。〔鞆，宪宗子，音弥兖翻。〕

     加岭南东道节度使韦宙同平章事。

