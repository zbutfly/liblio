卷第九十五【晋纪十七】起玄]执徐（壬辰），尽强圉作噩（丁酉），凡六年。


     显宗成皇帝中之上


     咸和七年〔（壬辰、三三二）〕


     春，正月，辛未，大赦。


     赵主勒大飨群臣，〔考异曰：晋春和云：「陶侃遣使聘后赵，赵王勒飨之。」按侃与勒必无通使之理，今不取。载记云：「勒因飨高句丽、宗文屋孤使。」今但云飨群臣。〕谓徐光曰：「朕可方自古何等主t」〔方，比也。〕对曰：「陛下神武谋略过于汉高，后世无可比者。」勒笑曰：「人岂不自知！卿言太过。朕若遇汉高祖，当北面事之，与韩、彭比肩；〔戴溪曰：勒岂真知高帝者，特自视不如韩、彭故耳。〕若遇光武，当并驱中原，未知鹿死谁手。大丈夫行事，宜落落，如日月皎然，〔，落猥翻。〕终不效曹孟德、司马仲达欺人孤儿、寡妇，狐娓以取天下也。」〕狐，妖兽也，能蛊媚人。石勒以此论曹、马，使死者有知，孟德、仲达，其抱愧于也地下矣！〕群臣皆顿首称万岁。


     勒虽不学，好使诸生读书而听之，〔好，呼到翻。〕时以其意论古今得失，闻者莫不包服。尝使人读汉书，闻郦食其劝立六国后，〔事见十卷汉高帝三年。〕惊曰：「此法当失，何以遂得天下t」及闻留侯谏，乃曰：「赖有此耳。」


     郭敬之退戍樊城也，〔事见上卷五年。〕晋人复取襄阳，夏，四月，敬复攻拔之，〔敬复，扶又翻。〕留戍而归。


     赵右仆射程遐言于赵主勒曰：「中山王勇悍权洛，群臣莫及；观其志，自陛下之外，视之蔑如；〔蔑，无也，言视之若无也。〕加以残贼安忍，〔孟子曰：贼人者谓之贼，贼义者谓之残。左传，众仲曰：安忍无亲。〕久为将帅，威振内外，其诸子年长，皆典兵权；〔虎子邃、宣，勒〔皆使之典兵。将，即亮翻。帅，所类翻。长，知两翻。〕陛下在，自当无他，死非少主之臣也。〔少，诗照翻。〕宜早除之，以便大计。」勒曰：「今天下未安，大雅冲幼，宜得强辅。中山王骨肉至亲，有佐命之功，方当委以伊、霍之任，何至如卿所言！卿正恐不得擅帝舅之权耳；吾亦当参卿顾命，勿过忧也。」遐泣曰：「臣所虑者公家，陛下乃以私计拒之，忠言何自而入乎！中山王虽为皇太后所养，非陛下天属，〔载记曰：虎，勒之从子也，祖曰邪，父曰寇觅。勒父朱幼而子虎，故或称勒弟焉。〕虽有微功，陛下酬其父子恩荣亦足矣，而其志愿无极，〔谓虎有窥觎天位之志。〕岂将来有益者乎！若不除之，臣见宗庙不血食矣。」勒不听。


     遐退，告徐光，光曰：「中山王常切齿于吾二人，恐非但危国，亦将为家祸也。」他日，光承间言于勒曰：〔间，古苋翻。〕「今国家无事，而陛下神色若有不怡，何也t」〔怡，悦也。〕勒曰：「吴、蜀未平，吾恐后世不以吾为受命之王也。」光曰：「魏承汉运，刘备虽兴于蜀，汉岂得为不亡乎！〔以喻晋也。〕孙权在吴，犹今之李氏也。陛下苞括二都，平荡八州，〔二都，长安、洛阳；八州，冀、幽、并、青、兖、豫、司、雍也。〕帝王之统不在陛下，当复在谁！〔复，扶又翻；下同。〕且陛下不忧腹心之疾，而更忧四支乎！中山王藉陛下威略，所血辄克，而天下皆言其英武亚于陛下。且其资性不仁，见利忘义，父子并据权位，势倾王室；而耿耿常有不满之心；近于东宫侍宴，有轻皇太子之色。臣恐陛下万年之后，不可复制也。」〔复，扶又翻。〕勒默然，始命太子省可尚书奏事，〔省，悉景翻。〕且以中常侍严震参综可否，惟征伐断斩大事乃呈之。〔断，丁乱翻。〕于是严震之权过于主相，〔相，息亮翻。〕中山王虎之门可设雀罗矣。〔汉书曰：翟公为廷尉，宾客填门；及废，门外可设雀罗。师古注云：言其寂静无人行也。〕虎愈怏怏不悦。〔为后虎杀徐光、程遐张本。怏，于两翻。〕


     秋，赵郭敬南掠江西，〔江西，谓邾城以东至历阳也。〕太尉侃遣其子平西参军斌〔斌，音彬。〕及南中郎将桓宣乘虚攻樊城，悉俘其众。敬旋救樊，宣与战于涅水，破之，〔水经注：涅水出涅阳县西北岐棘山，东南径涅阳县，又东南径安众县，又东南至新野县，东入于U。涅，奴结翻。〕皆得其所掠。侃兄子臻及竟陵太守李阳攻新野，拔之。敬惧，遁去；宣〔【章：十二行本「宣」下有「阳」字；乙十一行本同；退斋校同。】〕遂拔襄阳。


     侃使宣镇襄阳。宣招怀初附，简刑罚，略威仪，劝课农桑，或载I耒于轺轩，〔I，立薅所用农器也。耒，卢对翻，手耕曲木也。孔颖达曰：耒以曲木为之，长六尺六寸，底长尺有一寸，中央直者三尺有三寸，句者二尺有二寸。底，谓耒下向前曲接耜者头而着耜。耜，金铁为之。郑玄曰：耜者，耒之金也，广五寸，田器，CZ之属。轺，音遥，使者小车驾马者也。轩，曲b也。阑板曰轩。〕亲帅民芸获。〔帅，读曰率。〕在襄阳十余年，赵人再攻之，宣以寡弱拒守，赵人不能胜；时人以为亚于祖逖、周访。〔史终言宣守襄阳之功。〕


     成大将军寿寇宁州，以其征东将军费黑为前锋，出广汉，镇南将军任回出越`，以分宁州之兵。〔费，扶沸翻。任，音壬。`，音随。〕


     冬，十月，寿、黑至朱提，朱提太守董炳城守，〔朱提，音铢时。〕宁州刺史尹奉遣建宁太守霍虎引兵助之。寿欲逆拒彪，黑曰：「城中食少，〔少，诗沼翻。〕宜纵彪入城，共消其谷，何为拒之！」寿从之。城久不下，寿欲急攻之。黑曰：「南中险阻难服，当以日月制之，待其智勇俱困，然后取之，溷牢之物，何足汲汲也。」〔溷，与跬，胡困翻。酰厕也，豕所居也。牢，亦犬豕所居也。言城已受围，如犬豕在趵沃校不患其逸出也。郑氏曰：牢，闲也。必有闲者，防禽兽触啮。疏曰：养马者谓之闲，养牛羊者谓之牢。言闲，见其闲卫；言牢，见其牢固；所从之异，其实一物也。〕寿不从，攻果不利，乃悉以军事任黑。


     十一月，壬子朔，进太尉侃为大将军，剑履上殿，入朝不趋，赞拜不名。〔上，时掌翻。朝，直遥翻。〕侃固辞不受。


     十二月，庾戌，帝迁于新宫。〔五年作新宫，至是而成，乃迁居之。〕


     是岁，凉州僚属劝张骏称凉王，领秦、凉二州牧，置公卿百官如魏武、晋文故事。〔魏武事见六十七卷汉献帝建安二十一年，晋文事见七十九卷魏元帝咸熙元年。〕骏曰：此非人臣所宜言也。敢言此者罪不赦！」然境内皆称之为王。骏立次子重华为世子。〔重，直龙翻。〕


     八年〔（癸巳、三三三）〕


     春，正月，成大将军李寿拔朱提，董炳、霍彪皆降，〔降，户江翻；下同。〕寿威震南中。


     丙子，赵主勒遣使来修好，〔使，疏吏翻。好，呼到翻。〕诏焚其币。〔晋虽未能复君父之雠，而焚币一事，犹足舒忠臣义士之气。〕


     三月，宁州刺史尹奉降于成，成尽有南中之地；大赦，以大将军寿领宁州。


     夏，五月，甲寅，辽东武宣公慕容@卒。六月，世子以平北将军行平州刺史，督摄部内；〔，字符真@第三子。@，户罪翻。，呼广翻。〕赦系囚。以长史裴开军谘祭酒，郎中令高诩为玄菟太守。以带方太守王诞为左长史，诞以辽东太守阳骛为才而让之；从之，以诞为右长史。〔国之兴也，其臣推贤让能；国之衰也其臣矜己忌前。骛，音务。〕


     赵主勒寝疾，中山王虎入侍禁中，矫诏，群臣亲戚皆不得入；疾之增损，外无知者。又矫诏召秦王宏、彭城王堪还襄国。〔勒以宏都督中外诸军事，盖使之镇邺。堪盖在河南。〕勒疾小瘳，见宏，惊曰：「吾使王处藩镇，〔处，昌吕翻。〕正备今日，有召王者邪，将自来邪t有召者，当按诛之！」虎惧曰：「秦王思慕，暂还耳，今遣之。」仍留不遣。数日，复问之，〔复，扶又翻。〕虎曰：「受诏即遣，今已半道矣。」广阿有蝗，〔广阿县，前汉属巨鹿郡，后汉、晋省；后魏复置广阿县，属南赵郡；隋改为大陆县；唐武德间，改为象城县，天宝初改为昭庆县，属赵州。〕虎密使其子冀州刺史邃帅骑三千游于蝗所。恐勒死有变，使邃游于蝗所，若捕蝗者，以为外应。帅，读曰率。骑，奇寄翻。〕


     秋，七月，勒疾笃，遗命曰：「大雅兄弟，宜善相保，司马氏，汝曹之前车也。〔前车之覆，后车之戒；戒其兄弟自相残也。〕中山王宜深思周、霍，勿为将来口实。」〔谓当如周公、霍光之辅幼孤也。勒谓此言可以絷虎之手足邪！此数语亦徐光、程遐为之耳。〕戊辰，勒卒。〔年六十。〕中山王虎劫太子弘使临轩，收右光禄大夫程遐、中书令徐光，下廷尉，〔下，遐稼翻。〕召邃使将兵入宿卫，〔将，即亮翻。〕文武皆奔散。弘大惧，自陈劣弱，让位于虎。虎曰：「君终，太子立，礼之常也。」弘涕泣固让，虎怒曰：「若不堪重任，天下自有大义，何足豫论！」弘乃即位。〔弘，字大雅，勒第二子。〕大赦。杀程遐、徐光。〔光、遐固知祸之及己，然亦不料如是之速。〕夜，以勒丧潜瘗山谷，莫知其处。己卯，备仪卫，虚葬于高平陵，〔勒卒十二日而葬，未有如是之速者也。虎既潜葬勒，其所以为身后之计者，亦不过如此，卒为女子所告，果何益哉！瘗，于计翻。〕谥日明帝，庙号高祖。


     赵将石聪及谯郡太守彭彪，各遣使来降。〔聪时镇谯城。守，式又翻。降，户江翻。〕聪本晋人，冒姓石氏。朝廷遣督护乔球救之，未至，聪丢为虎所诛。


     八月，赵主弘以中山王虎为丞相、魏王、大单于，加九锡，〔单，音蝉。〕以魏郡等十三郡为国，总摄百揆。虎赦其境内立妻郑氏为魏王后；子邃为魏太子，加使持节、侍中、都督中外诸军事、大将军、录尚书事；次子宣为使持节、车骑将、冀州刺史，封河间王；〔使，疏吏翻。〕韬为前锋将军、司隶校尉，封乐安王；遵封齐王，鉴封代王，苞封乐平王；徙平原严：「平原」改「太原」。】〕王斌为章武王。〔斌，音彬。〕勒文武旧臣，皆补散任；虎之府寮亲属，悉署台省要职。〔虎居邺，子邃都督中外诸军，宜据信都，府寮亲属分领台省；弘处尊位，特奇坐耳。散，悉翻。〕以z军将军夔安领左仆射，尚书郭殷为右仆射。更命太子宫曰崇训宫，〔更，工衡翻。〕太后刘氏以下皆徙居之。选勒宫人及车马、服玩之美者，皆入丞相府。


     宇文乞得归为其东部太人逸豆归所逐，走死于外。慕容引兵讨之，军于广安；〔广安，在棘城之北。〕逸豆归惧而请和，遂筑榆阴、安晋二城而还。〔榆阴城，盖在大榆河之阴；安晋城，在威德城东南。〕


     成建宁、柯二郡来降，李寿复击取之。〔柯，音臧哥。降，户江翻。复，扶又翻；下同。〕


     赵刘太后谓彭城王堪曰：「先帝甫晏驾，丞相遽相陵藉如此。〔陵，驾也，轹也。藉，蹈也。藉，慈夜翻。〕帝祚之亡，殆不复久，王将若之何t」堪曰：「先帝旧臣，皆被疏斥，军旅不复由人，〔谓虎诸子皆握兵权也。被，皮义翻。〕宫省之内，无可为者，〔谓宿卫及台省要职，皆虎之府寮、亲属，无与共谋匡者。〕臣请奔兖州，挟南阳王恢为盟主，〔恢，勒少子也，时镇廪丘。〕据廪丘，宣太后诏于牧、守、征、镇，使各举兵以诛暴逆，庶几犹有济也。〕〔几，居希翻。〕刘氏曰：「事急矣！当速为之。」九月，堪微服、轻骑袭兖州，不克，南奔谯城。〔骑，奇寄翻。〕丞相虎遣其将郭太追之，获堪于城父，〔父，音甫。」送襄国，炙而杀之。征南阳王恢还襄国。刘氏谋泄，虎废而杀之，尊弘母程氏为皇太后。堪本田氏子，数有功，〔数，所角翻。〕赵主勒养以为子。刘氏有胆略，勒每与之参决军事，佐勒建功业，有吕后之风，而不芗筛过之。〔吕后能诛韩信、彭越，刘氏不能制虎，殆不及也。〕


     赵河东王生镇关中，石朗镇洛阳。〔刘胤之西奔也，石生自洛阳镇长安，朗代生镇洛阳。〕冬，十月，生、朗皆举兵以讨丞相虎；生自称秦州刺史，遣使来降。〔降，户江翻。〕氐帅蒲洪自称雍州刺史，西附张骏。〔咸和四年，洪降于虎，今以赵乱而叛。帅，所类翻。〕


     虎留太子邃守襄国，将步骑七万攻朗于金墉；金墉溃，获朗，刖而斩之；〔将，即亮翻。骑，奇寄翻。刖，音月。〕进向长安，以梁王挺为前锋大都督。〔挺，虎之子也。〕生遣将军郭权帅鲜卑涉t众二万为前锋以拒之，〔帅，读曰率。t，公回翻。〕生将大军继发，军于蒲阪。权与挺战于潼关，大破之，挺及丞相左长史刘隗皆死，〔此刘隗，意即自晋奔赵者。〕虎还奔渑池，〔渑，弥兖翻。〕枕尸三百余里。〔枕，职任翻。〕鲜卑潜与虎通谋，反击生。生不知已死，惧，单骑奔长安。权收余众，退屯渭I。〔孔安国曰，水北曰I。杜预曰，水之隈曲曰I，音如锐翻。〕生遂弃长安，匿于鸡头山。〔张守节曰：括地志云：鸡头山在成州上禄县东北二十里，在长安西南九百六十里。郦道元云：盖大陇山异名也。后汉书，隗嚣使王孟塞鸡头道，即此也。按原州平高县西百里亦有笄头山，在长安八百里。〕将军蒋英长安拒守，虎进兵击英，斩之。生麾下斩生以降；权奔陇右。


     虎分命诸将屯F、陇，〔F，苦坚翻。〕遣将军麻秋讨蒲洪。〔风俗通，麻，齐大夫麻婴之后。〕洪帅户二万降于虎，〔帅，读曰率。降，户江翻。〕虎迎拜洪光烈将军、〔前此未有光烈将军号，石虎创置也。〕护氐校尉。〔汉有护羌校尉，虎以此官授洪，使之监护群氐。〕洪至长安，说虎徙关中豪杰及氐、羌以实东方，〔说，输芮翻。〕曰：「诸氐皆洪家部曲，洪帅以从，谁敢违者！」虎从之，徙秦、雍民及氐、羌十余万户于关东。〔雍，于用翻。〕以羌帅姚弋仲为奋武将军、西羌大都督，使帅其众数万徙居清河之滠头。〔羌帅，所类翻。滠，日涉翻。水经注：清河过广川县东，水侧有羌垒，姚氏之故居也。为姚弋仲父子自滠头起兵张本。〕


     虎还襄国，大赦。赵主弘命虎建魏台，一如魏武王辅汉故事。


     ⒛饺莅初嗣位，用法严峻，国人多不自安，主簿皇甫真切谏，不听。


     庶兄建威将军翰、母弟征虏将军仁，有勇略，屡立战功，得士心；季弟昭，有才艺；皆有宠于@。忌之，翰叹曰：「吾受事于先公，不敢不尽力，幸赖先公之灵，所向有功，此乃天赞吾国，非人力也。而人谓吾之所办，以为雄才难制，吾岂可坐而待祸邪！」乃与其出奔段氏。段辽素闻其才，冀收其用，甚爱重之。


     仁自平郭来奔丧，〔汉志，平郭县属辽东郡；晋省。晋东夷校尉治襄平，崔毖之败，慕容@以仁镇辽东，治平部。〕谓昭曰：「吾等素骄，多无礼于嗣君，嗣君刚严，无罪犹可畏，况有罪乎！」昭曰：「吾辈皆体正嫡，于国有分。〔昭自谓与仁皆正室之子，分可以得国也。分，扶问翻。〕兄素得士心，我在内未为所疑，伺其间隙，除之不难。兄趣举兵以来，〔伺，相吏翻。间，古苋翻。趣，读曰促。〕我为内应，事成之日，与我辽东。男子举事，不克则死，不能效建威偷生异域也。」仁曰：「善！」遂还平郭。闰月，仁举兵而西。


     或以仁、昭之谋告，未之信，遣使按验。仁兵已至黄水，〔黄水，即潢水，在棘城东北，距唐营州四百里。据载记，黄水当在汉辽东郡险渎县。〕知事露，杀使者，还据平郭。赐昭死。遣军祭酒封奕慰抚辽东。以高诩为广武将军，将兵五千与庶弟建武将军幼、稚、广威将军军、宁远将军汗、司马辽东佟寿共讨仁。与仁战于汶城北，〔佟，徒冬翻，姓也。汶，汉古县，属辽东郡；前书作「文」。〕兵大败，幼、稚军皆为仁所获；寿尝为仁司马，遂降于仁。〔降，户江翻；下同。〕前大农孙机私举辽东城以应仁。〔孙机，盖王官之避地辽东者。辽东城，即襄平城。〕封奕不得入，与汗俱还。东夷校尉封抽、护军平原乙逸、〔乙，姓也；逸，名也。姓谱：商汤字天乙，支孙以为氏。〕辽东相太原韩矫皆弃城走，于是仁尽有辽东之地；段辽及鲜卑诸部皆与仁遥相戚援。追思皇甫真之言，以真为平州别驾。〔领平州史，以真为别驾。〕


     十二月，郭权据上，遣使来降；京兆、新平、扶风、冯翊、北地皆应之。


     初，张骏欲假道于成以通表建康，成主雄不许。骏乃遣治中从事张淳称藩于成以假道；雄许之，将使盗覆诸东峡。〔三峡在成都之东，故云东峡。〕蜀人桥赞密以告淳。淳谓雄曰：「寡君使小臣行无迹之地，〔蜀不许凉人假道，则蜀地前此无凉人之迹。〕万里通诚于建康者，以陛下嘉尚忠义，能人之美故也。若欲杀臣者，当斩之都市，宣示众目曰：『凉州不忘旧德，通使琅邪，〔江左自琅邪中兴，故以称之。使，疏吏翻。〕主圣臣明，发觉杀之。』如此，则义声远播，天下畏威。今使盗杀之江中，威刑不显，何足以示天下乎！」雄大惊曰：「安有此邪！」


     司隶校尉景骞〔蜀置司隶校尉于成都。〕言于雄曰：「张淳壮士，请留之。」雄曰：「壮士安肯留！且试以卿意观之。」骞谓淳曰：「卿体丰大，天热，可且遣下吏，小住须凉。」〔须，待也。〕淳曰：「寡君以皇舆播越，梓宫未返，〔谓怀、愍蒙尘，卒之见害，梓宫未返也。〕生民涂炭，莫之振救，〔振，举也。〕故遣淳通诚上都。〔上都，谓建康也。〕所论事重，非下吏所能传；使下吏可了，则淳亦不来矣。虽火山汤海，犹将赴之，岂寒暑之足惮哉！」雄谓淳曰：「贵主英名盖世，土险兵强，何不亦称帝自娱一方t」淳曰：「寡君祖考以来，世笃忠贞，以雠耻未雪，枕戈待旦，〔枕，职任翻。〕何自娱之有！」雄甚，曰：「我之祖考本亦晋臣，遭天下大乱，与六郡之民避难此州，〔事见八十二卷惠帝元康八年。难，乃旦翻。〕为众所推，遂有今日。琅邪若能中兴大晋于中国者，亦当帅众辅之。」〔帅，读曰率。〕厚为淳礼而遣之。淳卒致命于建康。〔卒，子恤翻。致命，致其君命也。〕


     长安之失守也，〔事见八十九卷愍帝建兴四年。〕敦煌计吏耿访自汉中入江东，〔耿访，敦煌所遣上计吏，留长安未还，而长安陷，且河、陇路绝，因南入汉中，自汉东下至建康。敦，徒门翻。〕屡上书请遣大使慰抚凉州。〔使，疏吏翻；下同。〕朝廷以访守侍〔【章：十二行本「侍」作「持」；乙十一行本同；熊校同。严：「侍」改「治」。】〕书御史，拜张骏镇西大将军，选陇西贾陵等十二人配之。〔配，侑也。〕访至梁州，道不通，以诏书付贾陵，诈为贾客以达之。〔贾，音古。〕是岁，陵始至凉州，骏遣部曲督王丰等报谢。


     九年〔（甲午、三三四）〕


     春，正月，赵改元延熙。


     诏以郭权为镇西将军、雍州刺史。〔雍，于用翻。〕


     仇池王杨难敌卒，子毅立，自称龙骧将军、左贤王、下辨公；以叔父坚头之子盘冠军、右贤王、河池公，〔骧，思将翻。辨，步苋翻。冠，古玩翻。〕遣使来称藩。


     二月，丁卯，诏遣耿访王丰赍印绶授张骏大将军、都督陕西．雍．秦．凉州诸军事。〔陕，式冉翻。〕自是每岁使者不绝。〔仇池称藩，梁、凉之路通也。〕


     慕容仁以司马翟楷领东夷校尉，前平州别驾庞鉴领辽东相。〔庞，皮江翻。〕


     段辽遣兵袭徒河，不克；复遣其弟兰与慕容翰共攻柳城，〔柳城县，汉属辽西郡，晋省；唐为营州治所。复，扶又翻。〕柳城都尉石琮、城大慕舆难并力拒守，〔城大，犹城主也；一城之长，故曰城大。难，与泥同。〕兰等不克而退。辽怒，切责兰等，必令拔之。休息二旬，复益兵来攻。〔复，扶又翻。〕士皆重袍蒙J，〔重，直龙翻。J，食尹翻。〕作飞梯，〔飞梯，即云梯。〕四面俱进，昼夜不息。琮、难拒守弥固，杀伤千余人，卒不能拔。〔卒，子恤翻。〕慕容遣慕容汗及司马封奕等共救之。戒汗曰：「贼气锐，勿与争锋。」汗性骁果，以千余骑为前锋，〔骁，坚尧翻。骑，奇寄翻。〕直进。封奕止之，汗不从。与兰遇于失尾谷，〔牛尾谷，在柳城北。〕汗兵大败，死者太半；奕整陈力战，〔陈，读曰陈。〕故得不没。


     兰欲乘胜穷追，慕容翰死遂灭其国，止之曰：「夫为将当务慎重，审己量敌，〔量，音良。〕非万全不可动。今虽挫其偏师，未能屈其大势。多权诈，好为潜伏，〔好，呼到翻。〕若悉国中之众自将以拒我，〔将，即亮翻。〕我县军深入，〔县，读曰悬。〕众寡不敌，此危道也。且受命之日，正求此捷；若违命贪进，万一取败，功名俱丧，〔丧，息浪翻。〕何返面！」兰曰：「此已成ぃ无有余理，谓以事理策之，必成擒，无复遗余也。〕卿正虑遂灭卿国耳！今千年在东，若进而得志，吾将迎之以为国嗣，终不负卿，使宗庙不祀也。」千年者，慕容仁小字也。翰曰：「吾投身相依，无复还理；〔复，扶又翻。〕国之存亡，于我何有！但欲为大国之计，且相为惜功名耳。」〔为，于伪翻。〕乃命所部欲独还，兰不得已而从之。〔史言翰虽身在外，乃心宗国。〕


     三月，成主雄分宁州置交州，〔成分宁州之兴古、永昌、柯、越`、夜郎等郡为交州。〕以霍彪为宁州刺史，爨深为交州刺史。


     赵丞虎遣其将郭敖及章武王斌帅步骑四万西击郭权，军于华阴；夏，四月，上豪族杀权以降。〔斌，音彬。帅，读曰率。骑，奇寄翻。华，户化翻。〕虎徙秦州三万余户于青、并二州。长安人陈良夫奔黑羌，〔羌之别种，有青羌、黑羌。与北羌王薄句大等侵扰北地、冯翊。〔句，音钩。〕章武王斌、乐安王韬合击，破之，句大奔马兰山。敖乘胜逐北，为羌所败，〔败，补迈翻。〕死者什七八。斌等收军还三城。〔魏收地形志：后魏太和初，分e门之广武、朔方之沃野置偏城郡，治广武县，县有三城、偏城。〕虎遣使诛郭敖。秦王宏有怨言，〔以其父疾而虎矫诏召之，至于失职也。〕虎幽之。


     慕容仁自称平州刺史、辽东公。


     长沙桓公陶侃，晚年深以满盈自惧，不预朝权，〔朝，直遥翻。〕屡欲告老归国，〔欲归长沙国也。〕佐吏等苦留之。六月，侃疾笃，上表逊位。遣左长史殷羡奉送所假节、麾、幢、曲盖、〔麾，大将旌旗，临敌之际，三军视以为进退者也。幢，幡幢，方言曰：幢，翳也，楚曰R，关东、西皆曰幢。文选注：幢，以羽葆为之。释名曰：幢，童也，其状童童然。幢，传江翻。曲盖者，盖为曲柄。世说：谢灵运好戴曲柄笠，孔隐士曰：「何不能遗曲盖之貌！」晋制：诸公任方面者，皆给节、麾、缇幢、曲盖。〕侍中貂蝉、大尉章、〔章，印章也。〕荆、江、雍、梁、交、广、益、宁八州刺史印传、り；〔自此以上，皆朝廷所授，故奉送之。雍，于用翻。传，株恋翻。ぃ音启。〕军资、器仗、牛马、舟船，皆有定簿，封印仓库，侃自加管钥。以后事付右司马王愆期，加督护统领文武。〔史言陶侃综理精密，虽病不乱。〕甲寅，舆车出，临油就船，将归长沙，顾谓愆期曰：「老子婆娑，正坐诸君！」〔娑，桑何翻；婆娑，肢体缓纵不收之貌。侃言不得早退，至于困乏如此，正坐参佐苦留之也。〕乙卯，薨于樊溪。〔樊溪，在武昌西二里，北注大江。观陶侃在西藩颠末，岂有非望之图哉！晋史所记决指之事，折翼之梦，盖庾亮之党傅致之耳。〕侃在军四十一年，〔惠帝太安二年，侃击张昌，至是年凡四十一年。〕明毅善断，〔断，丁乱翻。〕识察纤密，人不能欺；自南陵迄于白帝，〔南陵，在宣城郡界，梁置南陵郡。陈置北江州于其地，盖临江渚。江州东界尽于南陵，今宣州南陵县，非古之南陵戍也。自南陵迄于白帝，总言侃所统大界。宋白曰：南陵，本汉舂谷县地，后并于湖县，寻又属繁昌。梁武帝始置南陵县属南陵郡，临江有城基见存，去今县一百三十里。〕数千里中，路不拾遗。及薨，尚书梅陶与亲人曹识书曰：〔亲人，其所亲者也。〕「陶公机神明鉴似魏武，忠顺勤劳似孔明，陆抗诸人不能及也。」谢安每言：「陶公虽用法而恒得法外意。」〔史言陶侃为名流所推重如此。恒，户登翻。〕安，鲲之从子也。〔谢鲲见九十二卷元帝永昌元年。从，才用翻。〕


     ⒊芍餍凵疡于头。〔疡，余章翻，头疮曰疡。〕身素多金创。〔矢刃所伤为金创。创，初良翻。〕及病，旧痕皆脓溃，诸子皆恶而远之；〔恶，乌路翻。远，于愿翻。〕独太子班昼夜侍侧，不脱衣冠，亲为吮脓。〔为，于伪翻。吮，徂兖翻。〕雄召大将军建宁王寿受遗诏辅政。丁卯，雄卒，〔年六十一，载记雄卒在去年。〕太子班即位。〔班，字世文，雄兄荡之子也。〕以建宁王寿录尚书，政事皆委于寿及司徒何点、尚书〔【章：十二行本「书」下有「令」字；乙十一行同；孔本同；孔本同；张校同。】〕王z，〔z，古回翻。〕班居中行丧礼，一无所预。〔李班岂不不谓之仁孝哉！然不能包周身之防，死于李越之手。末俗浇漓，固不可拘拘于古礼以启奸非，至于殒身乱国也。〕


     辛未，加平西将军庾亮征西将军、假节、都督江．荆．豫．益．梁．雍六州军事、领江豫．荆三州刺史，镇武昌。〔陶侃既没，庾亮始专制上流。雍，于用翻。〕亮辟殷浩为记室参军。浩，羡之子也，与豫章太守褚裒、〔裒，蒲侯翻。〕丹阳丞杜V，皆以识度清远，善谈老、易，〔老、易，老子及易也。〕擅名江东，而浩尤为风流所宗。裒，之孙；〔褚见七十七卷魏元帝景元元年。，离灼翻。〕V，锡之子也。〔杜锡见八十三卷惠帝元康九年。〕桓彝尝谓裒曰：「季野有皮里春秋。」〔褚裒，字季野。〕言其外无臧否〔否，音鄙。〕而内有褒贬也。谢安曰：「裒虽不言，而四时之气亦备矣。」


     秋，八月，王济还辽东，诏遣侍御史王齐祭辽东公@，又遣谒者徐孟策拜慕容镇军大将军、平州刺史、大单于、辽东公，持节〔【章：十二行本「节」下有「都督」二字；乙十一行本同；孔本同；张校同。】〕承制封拜，一如@故事船下马石津，，〔自建康出大江至于海，转料角至登州大洋；东北行，过大谢岛、龟歆岛、淤岛、乌湖岛三百里，北渡乌湖海，至马石山东之都里镇；马石津，即此地也。〕皆为慕容仁所留。


     ゾ旁拢戊寅，卫将军江陵穆公陆晔卒。


     成主雄之子车骑将军越屯江阳，奔丧至成都。以太子班非雄所生，意不服，与其弟安东将军期谋作乱。班弟b劝班遣越还江阳，以期为梁州刺史，镇葭萌。〔葭萌，即晋寿之地。b，阮古翻。〕班以未葬，不忍遣，推心待之，无所疑间，〔间，古苋翻。〕遣b出屯于涪。〔涪，音浮。〕冬，十月，癸亥朔，越因班夜哭，s之于殡宫，〔卒如李骧之言。涂曰殡；将迁葬，以宾遇之也。〕并杀班兄领军将军都；矫太后任氏令，罪状班而废之。〔任，音壬。〕


     初，期母冉氏贱，任氏母养之。期多才艺，有令名；及班死，众欲立越，越奉期而立之。甲子，期即皇帝位。〔期，字世运，雄第四子也。〕谥班曰戾太子。以越为相国，封建宁王；加大将军寿大都督，徙封汉王；皆录尚书事。以兄霸为中领军、镇南大将军；弟保镇西大将军、汶山太守；〔汶，读曰岷。〕从兄始为征东大将军，代越镇江阳。〔据载记：始，特之长，于期为伯父，于寿为从兄。从，才用翻。〕丙寅，葬雄于安都陵，谥曰武皇帝，庙号太宗。


     始欲与寿共攻期，寿不敢发。始怒，反谮寿于期，请杀之。期欲藉寿以讨李b，故不许，遣寿将兵向涪。寿先遣使告b以去就利害，开其去路，b遂来奔。诏以b为巴郡太守。期以寿为梁州刺史，屯涪。〔为李寿自涪举兵废李期张本。〕


     赵主弘自赍玺绶诣魏宫，〔石虎为魏王，其所居称魏宫。玺，斯氏翻。绶，音受。〕请禅位于丞相虎。虎曰：「帝王大业，天下自当有议，何为自论此邪！」弘流涕还宫，谓太后程氏曰：「先帝种真无复矣！」〔种，章勇翻。复，扶又翻。〕于是尚书奏：「魏台请依唐、虞禅让故事，」〔此赵朝尚书奏也。〕虎曰：「弘愚暗，居丧无礼，〔【章：十二行本「礼」下有「不可以君万国」六字；乙十一行本同；孔本同；退斋校同。】〕便当废之，何禅让也！」十一月，虎遣郭殷入〔【章：十二行本「入」上有「持节」二字；七十一行本同；孔本同；退斋校同。】〕宫，之水弘为海阳王。弘安步就车，容色自若，谓群臣曰：「庸昧不堪纂承大统，夫复何言！」〔复，扶又翻。〕群臣莫不流涕，宫人恸哭。群臣诣魏台劝进，虎曰：「皇帝者盛德之号，非所敢当，且可称居赵天王。」〔考异曰：三十国、晋春秋：「虎即位，改元永熙」；陈鸿大统历云：「石虎即位，改建平五年为延兴，明年改建武」。按，三十国、晋春秋不记弘改元延熙，虎之立，实延熙元年也，故误云永熙，弘既号延熙，虎安肯称永熙！陈鸿云：「虎改建平五年为延兴，即是夕u年不改元也。」恐鸿说误。〕幽弘及太后程氏、秦王宏、南阳王恢于崇训宫，寻皆杀之。〔虎更太子宫曰崇训宫。弘时年二十一。〕


     西羌大都督姚弋仲疾不贺，虎累召之，乃至。正色谓虎曰：「弋仲常谓大王命世英雄，柰何把臂受托而返夺之邪t」虎曰：「吾岂乐此哉！〔乐，音洛。〕顾海阳年少，〔少，诗照翻。〕恐不能了家事，故代之耳。」心虽不平，然察其诚实，亦不之罪。


     虎以夔安为侍中、太尉、守尚书令，郭殷为司空，韩为尚书左仆射，魏郡申钟为侍中，郎]为光大夫，〔]，苦亥翻，又音开。〕王波为中书令。文武封拜各有差。虎行如信都，复还襄国。〔载记曰：虎谶文「天子当从东北来」，于是备法驾，行自信都而还，以应之。「天子当从东北来，」盖谓慕容氏将从辽、碣入中国也。秦始皇东游以厌天子气，初不能遏止汉高之兴。〕


     慕容讨辽东，甲申，至襄平。辽东人王岌密信请降。师进，入城，翟楷、庞鉴单骑走，居就、新昌等县皆降。〔居就、新昌，皆属辽东郡。降，户江翻；下同。〕欲悉坑辽东民，高诩谏曰：「辽东之叛，实非本图，直畏仁凶威，不得不从。今元恶犹存，〔元恶，谓仁也。〕始克此城，遽加夷灭，则未下之城，无归善之路矣。」乃止。分徙辽东大姓于棘城。以杜群为辽东相，安辑遗民。


     十二月，赵徐州从事兰陵朱纵斩刺史郭祥，以彭城来降，赵将王朗攻之，纵奔淮南。


     慕容仁遣兵袭新昌，督护新兴王C击走，遂徙新昌入襄平。〔辽东治襄平。徙新昌吏民入襄平，所以杜仁窥嘱掩袭之心。C，王矩翻。〕


     咸康元年〔（乙未、三三五）〕


     春，正月，庚午朔，帝加元服。〔沈约礼志曰：古者无天子冠礼，故筮日、筮宾、冠于阼，以着代醮于客位，三加弥尊，皆士礼耳。汉顺帝冠，兼用曹褒新礼。褒新礼今不存。礼仪志又云：乘舆初加缁布进贤，次篾弁、武弁，次通天；皆于高庙。江左诸帝将冠，金石宿设，百僚陪位，又豫于殿上铺大床，御府令奉冕帻、簪导、衮服以授侍中、常侍，太尉加帻，太保加冕。将加冕，太尉跪读祝文曰：「令月吉日，始加元服。皇帝穆穆，思弘衮职。钦若昊天，六合是式。率遵祖考，永永无极。眉寿无期，介兹景福。」加冕讫，侍中系玄，侍中脱绛纱服，加衮服。冠事毕，太保率群臣奉觞上寿，王以下三称万乃退。郑樵曰：用魏仪一加，既加元服，拜于太庙。〕大赦，改元。


     成、赵皆大赦，成改元玉恒，〔恒，户登翻。〕赵改元建武。


     成主期立皇后阎氏，以卫将军尹奉为右丞相，骠骑将军、尚书令王z为司徒。〔骠，匹妙翻。z，古回翻。〕


     赵王虎命太子邃省可尚书事，〔省，悉景翻。〕惟祀郊庙、选牧守、征伐、刑杀乃亲之。虎好治宫室，鹳雀台崩，〔鹳雀台，在邺，即魏武所起铜雀台。好，呼到翻。〕杀典匠少府任汪；〔典匠少府，即汉将作大匠之职也。少，诗照翻。任，音壬。〕复使修之，倍于其旧。邃保母刘芝封宜城加，关预权，受纳贿赂，求仕进者多出其门。〔朝，宜遥翻。〕


     慕容置左、右司马，以司马韩矫、军祭酒封交为之。


     司徒导以羸疾，不堪朝会，〔羸，伦为翻。朝，直遥翻。〕三月，乙酉，帝幸其府，与群臣宴于内室，拜导并其妻曹氏。侍中孔坦密表切谏，以为帝初加元服，动宜顾礼，帝从之。坦又以帝委政于导，从容言曰：「陛下春秋已长，圣敬日跻，〔从，千容翻。长，知两翻。日跻，犹日进也。〕宜博纳朝臣，谘诹善道。」〔诹，遵须翻。〕导闻而恶之，〔恶，乌路翻。〕出坦为廷尉。坦不得意，以疾去职。


     丹阳尹桓景，为人谄巧，导亲爱之。会荧惑守南斗经旬，〔晋天文志：南斗六星，天庙也，丞相、太宰之位。〕导谓领军将军陶回曰：「斗，扬州之分，〔天文志：斗、牛、女，扬州；九江入斗一度，丹阳入斗十六度分，扶问翻。〕吾当逊位以厌天谴。」〔厌，一叶翻。〕回曰：「公以明德作辅，而与桓景造膝，〔造，七到翻。〕使荧惑何以退舍！」导深愧之。


     导辟太原王蒙为掾，〔蒙，莫红翻。掾，于绢翻。〕王述为中兵属。〔晋公府诸曹，有参军，有掾，有属。〕述，昶之曾孙也。〔王昶，仕魏镇荆州，以功名自见。昶，丑两翻。〕蒙不修小廉，而以清约见称。与沛国刘雌朊，友善。〔矗徒甘翻。〕闯３泼尚灾镣ǘ自然有节。蒙曰：「刘君知我，胜我自知。」当时称风流者，以础⒚晌首。述性沈静，每坐客辩论倮起，而述处之恬如也。〔沈，持林翻。坐，徂卧翻。处，昌吕翻。〕年二十，尚未知名，人谓之痴。导以门地辟之。昶之子湛，湛之子承，世有高名。述，承子也。〕既见，唯问在东米价，〔述盖自东吴至建康。〕述张目不答。导曰：「王掾不痴，人何言痴也！」尝见导每发言，一坐莫不赞美，〔坐，徂卧翻。〕述正色曰：「人非尧、舜，何得每事尽善！」导改容谢之。


     赵王虎南游，临江而还。〔还，从宣翻，又如字。〕有游骑十余至历阳，历阳太守袁耽表上之，〔上，时掌翻。〕不言骑多少。朝廷震惧，司徒导请出讨之。夏四月，加导大司马、假黄钺、都督征讨诸军事。癸丑，帝观兵广莫门，〔广莫门，建康城北门也。〕分命诸将救历阳及戍慈、牛渚、芜湖；司空郗鉴使广陵相陈光将兵入卫京师。俄闻赵骑至少，又已去，〔少，诗沼翻。〕戊午，解严，王导解大司马。袁耽坐轻妄免官。


     赵征虏将军石遇攻桓宣于襄阳，不克。


     大旱，会稽余姚米斗五百。〔会，工外翻。〕


     秋，七月，慕容立子y为世子。


     ⒕旁拢赵王虎迁都于邺，〔赵王勒定都襄国，虎迁于邺。〕大赦。


     初，赵主勒以天竺僧佛图澄豫言成败，数有验，敬事之。及虎即位，奉之尤谨，衣以绫锦，乘以雕辇。〔雕辇，雕镂以为饰。数，所角翻。衣，于既翻。〕朝会之日，太子、诸公扶翼上殿，〔朝，直遥翻。上，时掌翻。〕主者唱「大和尚」，〔主者，谓掌仪者也。〕众坐皆起。使司空李农旦夕问起居，太子、诸公五日一朝。〔诸公，虎诸也；虎称天王，降诸子封王者爵为公。〕国人化之，率多事佛，澄之所在，无敢向其方面涕唾者。争寺庙，削发出家。虎以其真伪糅，〔糅，汝救翻。〕或避赋役为奸宄，〔宄，音轨。〕乃下诏问中书曰：「佛，国家所奉，里闾小人无爵秩者，应事佛不t」〔不，读曰否。〔著作郎王度等〔晋职官志曰：著作郎，周左史之任也。汉东京，图籍在东观，有其名，尚未有官。魏明帝太和中，诏置著作郎，于此始有其官，隶中书省。及晋受命，制曰：「著作旧属中书，而秘书既典文籍，今改中书省著作为秘书著作。」于是改隶秘书省；自后别置省，而犹隶秘书。〕议曰：「王者祭祀，典礼具存。佛，外国之神，非天子诸华所应祠奉。汉氏初传其道，〔事见四十五卷汉明帝永平八年。〕唯听西域人立寺都邑以奉之，〔汉人初谓官府为寺。后汉自西域白马驼经来，初止于鸿胪寺，遂取寺名，创置白马寺。〕汉人皆不得出家；魏世亦然。今宜禁公卿以下毋得诣寺烧香、礼拜；其赵人为沙门者，皆返初服。」〔谓使还服华人之服。〕虎诏曰：「朕生自边鄙，忝君诸夏，〔夏，户雅翻。〕至于飨祀，应从本俗。其夷、赵百姓乐事佛者，特听之。」〔乐，音洛。〕


     赵章武王斌帅精骑二万并秦、雍二州兵以讨薄句大，平之。〔去年斌等为薄句大所败。斌，音彬。帅，读曰率。骑，奇寄翻。雍，于用翻。句，音钩。〕


     コ商子班之舅罗演，与汉王相天水上官澹〔李寿封汉王。相，息亮翻。澹，徒览翻。〕谋杀成主期，立班子。事觉，期杀演、澹及班母罗氏。


     期自以得志，轻诸旧臣，信任尚书令景骞、尚书姚华、田褒、中常侍许涪等，〔涪，音浮。〕刑赏大政，皆决于数人，希复关公卿。〔复，扶又翻。〕褒无他才，尝劝成主雄立期为太子，故有宠。由是纪纲隳紊，〔紊，音问。〕雄业始衰。


     冬，十月，乙未朔，日有食之。


     慕容仁遣王齐等南还。〔去年齐等为慕容仁所留。〕齐等自海道趣棘城，〔趣，七喻翻〕齐遇风不至。十二月，徐孟等至棘城，慕容始受朝命。〔朝，宜遥翻。〕


     段氏、宇文氏各遣使诣慕容仁，馆于平郭城外。帐下督张英百余骑间道潜行掩击之，〔间，古苋翻。〕斩宇文氏使十余人，生擒段氏使以归。


     是岁，明帝母建安君荀氏卒。荀氏在禁中，尊重同于太后；诏赠豫章郡君。〔荀氏，元帝宫人也，生明帝。自以位卑，每怀怨望，为帝所谴，渐见疏薄。及明帝即位，封建安君，别立第宅。太宁元年，迎还台内，供奉隆厚。及帝立，尊重同于太后。〕


     代王翳榭以贺兰蔼头不恭，〔蔼头，翳槐舅，有拥护之功，事见九十三卷咸和二年。至四年，逐纥那，立翳槐。又贺兰部也，挟亲恃功，所以不恭。〕将召而戮之，诸部皆叛。代王纥那自宇文部入，诸部复奉之。〔纥那出奔见上卷咸和四年。复，扶又翻。〕翳槐奔邺，赵人厚遇之。


     初，张轨及二子、茂，虽保据河右，而军旅之事无岁无之。及张骏嗣位，境内渐平。骏勤修无政，总御文武，咸得其用，民富兵强，远近称之以为贤君。骏遣将杨宣伐龟兹、鄯善，于是西域诸国焉耆、于K之属，皆诣姑臧朝贡。〔龟兹，音兵慈。鄯，上扇翻。K，徒贤翻，又徒见翻。〕骏于姑臧南作五殿，〔骏起谦光殿，四面各起一殿：东曰宜阳青殿，以春三月居之；南曰朱阳赤殿，夏三月居之；西曰政刑白殿，秋三月居之；北曰玄武黑殿，冬三月居之。章服器物．皆依方色。〕官属皆称臣。


     骏有兼秦、雍之志，〔雍，于用翻。〕遣参军曲护上疏，以为：「勒、雄既死，虎、期继逆，兆庶离主，离，力智翻。〕渐冉经世；先老消落，后生不识，慕恋之心，日远日忘。乞敕司空鉴、征西亮等泛舟江、沔，首尾齐举。」〔郗鉴时镇京口，庾亮时镇武昌。沔，弥兖翻。〕


     二年〔【「二」原误作「三」。章：十二行本「三」作「二」；乙十一行本同；退斋校同。（丙申、三三六）〕


     春，正月，辛巳，彗星见于奎、娄。〔西方奎十六星，天之武库也，主以兵禁暴，又主沟渎。娄三星，为天狱，主苑牧牺牲，供给郊祀。奎、娄、伲鲁、徐州分。彗，祥岁翻，又旋芮翻。见贤遍翻。〕


     慕容将讨慕容仁，司马高诩曰：「仁叛弃君亲，民神共怒；前此海未尝冻，自仁反以来，连年冻者三矣。且仁专备陆道，天其或者欲使吾乘海冰以袭之也。」从之。群僚皆言涉冰危事，不若从陆道。曰：「吾计已决，敢沮者斩！」〔沮，在吕翻。〕


     壬午，帅其弟军师将军评等自昌黎东，践冰而进，〔，呼广翻。帅，读曰率；下同。〕凡三百余里。至历林口，〔历林口，海浦之口。〕舍辎重，轻兵趣平郭。〔重，直用翻。趣，七喻翻；下同。〕去城七里，候骑以告仁，〔骑，奇寄翻。〕仁狼狈出战。张英之俘二使也，〔事见上年。使，疏吏翻。〕仁恨不穷追；及至，仁以为复遣偏师轻U寇抄，〔复，扶又翻。抄，楚交翻。〕不知自来，谓左右曰：「今兹当不使其匹马得返矣！乙未，仁悉众陈于城之西北。慕容军帅所部降于，咸和八年，军为仁所执。陈，读曰阵。降，户江翻。〕仁众沮动；〔沮，在吕翻。〕从纵击，大破之。仁走，其帐下皆叛，遂擒之。先为斩其帐下之叛者，〔为，于伪翻。〕然后赐仁死。丁衡、游毅、孙机等，皆仁所信用也，执而斩之；王冰自杀。慕容幼、慕容稚、佟寿、郭充、翟楷、庞鉴，皆东走，幼中道而还；兵追及楷、鉴，斩之；寿、充奔高丽。〔丽，加知翻。〕自余吏民为仁所诖误者，〔诖，古卖翻。〕皆赦之。封高诩为汝阳侯。


     二月，尚书仆射王彬卒。


     辛亥，帝临轩，遣使备六礼逆故当阳侯杜V女陵阳为皇后，〔婚有六礼：一曰纳采者，将为婚，必先媒通其言，乃后使人纳其采择之礼，用e为贽，取其阴阳往来之义也；二曰问名者，问名以卜其吉凶也；三曰纳吉者，卜于庙得吉兆，复使往告婚姻之事也；四曰纳征，用玄c，不用e；五曰请期，由夫家卜得吉日，使人往告之；六曰亲迎，婿往女家，御轮三周，御者代之，婿自乘其车而先，以导妇归。〕大赦；群臣毕贺。


     夏，六月，段辽遣中军将军李咏袭容。咏趣武兴，〔武兴成，在令古东。〕都尉张萌击擒之。辽别遣段兰将步骑数万屯柳城西回水，〔「回水」，载记作「曲水」。水经注：阳乐水出上谷且居县，东北流，径女祁县，世谓之横水，又谓之阳曲水。又濡河从塞外来，西北径御夷镇城，又东北径孤山南，又东南，水流回曲，谓之曲河镇。又据载记，曲水当在好城西北。将，即亮翻。骑，奇寄翻。〕宇文逸豆归攻安晋以为兰声援。帅步骑五万向柳城，兰不战而遁。引兵北趣安晋，〔咸安八年，筑安晋城。趣，七喻翻。〕逸豆归弃辎重走；〔重，直用翻。〕遣司马封奕帅轻骑追击，大破之。谓诸将曰：「二虏耻无功，必将复至，〔复，扶又翻。〕宜于柳城左右设伏以待之。」乃遣封奕帅骑数千伏于马兜山。三月，张：「三月」作「七月」。】〕段辽果将数千骑来寇抄。〔抄，楚交翻。〕交纵击，大破之，斩其将荣伯保。


     前廷尉孔坦卒。〔坦先以疾解廷尉，故曰前。〕坦疾笃，庾冰省之，流涕。〔省，悉景翻。〕坦慨然曰：「大丈夫将终，不问以济国安民之术，乃为儿女子相泣邪！」冰深谢之。


     九月，慕容遣长史刘斌、兼郎中令辽东阳景送徐孟等还建康。〔晋制，王国乃有郎中令。未为王而僭置是官。斌，音彬。〕


     冬，十月，广州刺史邓岳遣督护王随等击夜郎、兴古，皆克之。〔怀帝永嘉五年，王逊分柯、朱提、建宁立夜郎郡。太康地志曰：蜀刘氏分建宁、柯立兴古郡。〕君岳督宁州。


     成主期以从子尚书仆射武陵公载有隽才，忌之，〔从，才用翻。〕诬以谋反，杀之。


     十一月，诏建威将军司马勋将兵安集汉中；成汉王寿击败之。〔败，补迈翻。〕寿遂置汉中守宰，戍南郑而还。


     ⑺魍酚艟纤е谌万降于赵，〔索头，鲜卑种。言索头，以别于黑匿郁鞠；以其辫发故谓之索头。索，昔各翻。帅，读曰率。降，户江翻。〕赵拜郁鞠等十三人为亲赵王，散其部众于冀、青等六州。


     赵王虎作太武殿于襄国，作东、西宫于邺，〔东宫，以居太子邃；西宫，虎自居之。〕十二月，皆成。太武殿基高二丈八尺，纵六十五步，广七十五步，L以文石。〔高，居号翻。纵，子容翻。广，古旷翻。L，侧救翻。〕下穿伏室，〔伏室，即窟室也。〕置卫士五百人。以漆灌瓦，金，银楹，〔司马相如羽猎赋：华榱璧。注云：璧，以玉为椽头，当即所谓璇题者也。三辅黄图注云：以璧饰瓦之当也。又琅，铎也，杜甫诗「风动金琅。」此金，盖以金饰瓦之当也。楹，柱也。，音当。〕珠帘，王壁，穷极工巧。殿上施白玉床、流苏帐为金莲华以冠帐顶。〔华，读曰花。冠，古玩翻。〕又作九殿于显阳殿后，选士民之女以实之，服珠玉、被绮e者万余人。〔被，皮义翻。〕教宫人占星气、马步射。置女太史，杂估工巧，皆与外同。〔与外同者，教宫人使执作如男子也。估，渠绮翻。〕以女骑千人为卤簿，〔车驾法从次第曰卤簿。骑，奇寄翻。〕皆着紫纶巾，〔着，陟略翻。陆德明：纶，绳也，盖合丝为纶，其状如绳，染紫以织巾也。今镇江、金坛人能织线番罗，亦合丝为线以织之。〕熟锦纾金艮镂带，〔镂，即豆翻。〕五文织成跋，〔五文，五色成文也。广雅曰：天竺国出细织成。魏略曰：大秦国用水羊毛、木皮、野茧丝作织成，皆好。此以五采织成为跋也。跋，许戈翻。〕执羽仪，〔羽仪，氅g之属。〕鸣鼓吹，〔鼓吹，军乐也。吹，尺瑞翻。〕游宴以自随。于是赵大旱，金一斤直粟二斗，百姓嗷然；而虎用余不息，百役并兴。使牙门张弥徙洛阳锺、九龙、翁仲铜驼、飞廉于邺，〔锺、九龙、翁仲、铜驼、飞廉，皆魏明帝所铸。，音巨。〕载以四轮缠缠车，辙广四尺，深二尺。〔考之字书，无「r」字，当作「辋」，音罔，车也。辙，车轮所碾迹也。广，古旷翻。深，式禁翻。〕一锺没于河，募浮没三百人〔浮没，在水中能浮能没者。〕入河，系以竹~，〔~，居登翻，又居邓翻，大索也。〕用牛百硕，鹿栌引之，乃出，〔鹿栌，形如汲水木，立两柱，横木贯柱，令圆K可转，系~于横木，绞而引之。栌，音卢。〕造万斛之舟以济之。既至邺，虎大悦，为之赦二岁刑，〔为，于伪翻。〕贪俟俟炔，赐民爵一级。又用尚方令解飞之言，〔解，姓也；飞，名也。解，户买翻。〕于邺南投石于河，以作飞桥，功费数千万亿，桥竟不成，役夫饥甚，乃止。使令长帅民入山泽采橡及鱼以佐食，复为权豪所夺，〔令，力定翻。长，知两翻。帅，读曰率。复，扶又翻。〕民无所得。


     初，日南夷帅范稚，有奴曰范文，〔帅，所类翻。〕常随商贾往来中国；〔贾，音古。〕后至林邑，教林邑王范逸作城郭、宫室、器械，逸爱信之，〔林邑国，本汉象林县，马援铸铜柱之处也。汉末，县功曹子区连，杀令，自立为王，子孙相承，其后无嗣，外孙范熊继立。逸，熊子也。〕使为将。〔将，即亮翻。〕文遂谮逸诸子，或徙或逃。是岁，逸卒，文诈迎逸子于他国，置毒于椰酒而杀之，〔椰木出交趾，高数十丈，叶背面相似。琼台志曰：椰子无时而生树似槟榔，叶如凤尾，实大如瓜，剖之，其中有酒，其皮可为饮器。交州记曰：椰子生南海，状如海；子大如苈，外有粗皮，如大腹子、豆寇之类，中有浆酒，饮之得醉。尔雅翼：椰木似槟榔，无枝条，高十余寻；叶在其末，如束蒲。实大如瓠，系在树头。实外有皮，如胡桃。核里有肤，白如雪，厚半寸，如猪膏，味美如胡桃。肤里有汁升余，清如水，美如蜜，饮之可以愈渴。核作饮器。椰，以嗟翻。〕文自立为王。于是出兵攻大岐界、小岐界、式仆、徐狼、屈都、干鲁、扶单等国，皆灭之，有众四五万，遣使奉表入贡。〔使，疏吏翻。〕


     フ宰笮Ａ畛晒段作庭燎于杠末，〔姓谱：卫成公之后，为成公氏。余按春秋之时，鲁、晋皆有成公，岂独卫成公之后得专以为氏哉！杠，古双翻。〕高十余丈，上盘置燎，古之人君，昧旦视朝，故设庭燎。郑氏云：在地曰燎，执之日烛。又云：树之门外曰大烛，于内曰庭燎，皆是照众为明。今成公段悬盘于杠以置燎，创意为之，非有古法也。燎，力照翻；徐又力烧翻。高，居傲翻。〕下盘置人，赵王虎试而悦之。


     三年〔（丁酉、三三七）〕


     春，正月，庚辰，赵太保夔安等文武五百余人入上尊号，〔上，时掌翻。〕庭燎油灌下盘，死者二十余人；〔考异曰：载记云「七人」，今从三十国春秋。〕赵王虎恶之，〔恶，乌路翻。〕腰斩成公段。辛巳，虎依殷、周之制，称大赵天王。即位于南郊，大赦。立其后郑氏为天王皇后，〔古者称王，后称王后；称皇帝，后称皇后；未有天王皇后之称也。〕太子邃为天王皇太子，〔古之王者，其嫡长曰世子；秦、汉称皇帝，立皇太子；未有天王皇太子之称也。〕诸子为王者皆降为郡公，宗室为王者降为县侯。百官封署各有差。


     国子祭酒袁z、〔z，公回翻。〕太常冯怀，以江左安，请兴学校，〔校，户教翻。〕帝从之。辛卯，立太学，征集生徒。而士太夫习尚老、庄，儒术终不振。z，涣之曾孙也。〔汉末，刘备举袁涣茂才，后仕魏，行御史大夫事。〕


     三月，慕容于乙连城东筑好城以逼乙连，〔乙连城，段国之东境也，在曲水之西。〕留折冲将兰勃守之。夏，四月，段辽以车数千两输乙连粟，〔两，力让翻，乘也。兰勃击而取之。六月，辽又遣其从弟扬威将军屈云将精骑夜袭子遵于兴国城，〔兴国城，盖慕容氏所筑。从，才用翻。将，即亮翻。骑，奇寄翻。〕遵击破之。


     初，北平阳裕事段疾陆眷及辽五世，〔疾陆眷、涉复辰、末取⒀馈⒘桑凡五世。〕皆见尊礼。辽数与相攻，〔数，所角翻。〕裕谏曰：「『亲仁善邻，国之宝也。』〔左传陈五父之言。〕况慕容氏与我世婚，迭为甥舅，〔@、皆娶于段氏，盖前此慕容氏亦女子段也。〕有才德，而我与之构怨；战无虚月，百姓雕弊，利不补害，臣恐社稷之忧将由此始。愿两追前失，通好如初，〔好，呼到翻；下好妆同。〕以安国息民。」辽不从，出裕为北平相。〔相，息亮翻。〕


     赵太子邃素骁勇，〔骁，坚尧翻。〕赵王虎爱之。常谓群臣曰：「司马氏父子兄弟自相残灭，故使朕得至此；如朕有杀阿铁理否t」〔阿铁，邃子小字也。阿，读从安入声。〕既而邃骄淫残忍，好妆饰美姬，斩其首，洗血置盘上，与宾客传观之，又烹其肉共食之。〔好，呼到翻。〕河间公宣、乐安公韬皆有宠于虎，邃疾之如雠。虎荒耽酒色，喜怒无常。使邃省可尚书事，〔省，悉景翻。〕每有所关白，虎恚曰：「此小事，何足白也！」时或不闻，又恚曰：「何以不白！」〔恚，于避翻，恨怒也。〕诮笞棰，〔诮，才笑翻。棰，止G翻。〕月至再三。邃私谓中庶子李颜等曰：「官家难称，〔称天子为官家，始见于此。西汉谓天子为县官，东汉谓天子为国家，故兼而称之。或曰：「五帝官天下，三王家天下，故兼称之。难称，尺证翻。〕吾欲行冒顿之事，〔事见十一卷汉高帝六年。冒，莫北翻。〕卿从我乎t」颜等伏不敢对。秋，七月，邃称疾不视事，潜帅宫臣文武五百余骑饮于李颜别舍，〔帅，读曰率。骑，奇寄翻。〕因谓颜等曰：「我欲至冀州〔冀州治信都。〕杀河间公，有不从者斩！」行数里，骑皆逃散。颜叩头固谏，邃亦昏醉归。其母郑氏闻之，私遣中人诮让邃；邃怒，杀之。〔诮，才笑翻。〕佛图澄谓虎曰：「陛下不宜数往东宫。」〔数，所角翻。〕虎将视邃疾，思澄言而还；既而_目大言曰：〔_，七人翻。〕「我为天主，父子不相信乎！」乃命所亲女尚书往察之。邃呼前与语，因抽剑击之。虎怒，收李颜等诘问，颜具言其状，杀颜等三十余人。幽邃于东宫，既而赦之，引见太武东堂；〔水经注曰：魏武居邺为北宫，宫有文昌殿；石氏于故殿处起东、西太武二殿。见贤遍翻。〕邃朝而不谢，俄顷即出。虎使谓之曰：「太子应朝中宫，岂可遽去！」〔朝，直遥翻。〕邃径出，不顾。虎大怒，废邃为庶人。其夜，杀邃〔考异曰：燕书文明纪云：「咸康四年四月，石虎至燕城下，会邺使至，太子邃在后恣酒，入宫杀害，石主大恐，狼狈引还。」又云：「初，帐下吴偈冠还，说四月浴佛日，行像诣宫，石太子邃骑出迎像，往来驰骋，无有储君体。王曰：『古者观威仪以定祸福，此子虎之副贰，而轻佻无礼，将不得其死然。』及石主东归，留邃监国，荒败内乱，以致诛戮。」按十六国、晋春秋，杀邃皆在咸康三年，燕书恐误。今从十六国、晋春秋。〕及其妃张氏，并男女二十六人同埋于一棺；诛其宫臣古党二百余人；废郑后为东海太妃。立其子宣为天王皇太子，宣母杜昭仪为天王皇后。


     安定侯子光，自称佛太子，云从大秦M来，当王小秦国，聚众数千人于杜南山，〔京兆杜陵县之南山也。〕自称大黄帝，改元龙兴。石广讨斩之。


     九月，镇军左长史封奕等〔帝拜镇军大将军，以奕为左长史。〕劝慕容称燕王；从之。于是备置群司，以封奕为国相，〔相，息亮翻。〕韩寿为司马，裴开为奉常，阳骛为司隶，王C为太仆，李洪为大理，杜群为纳言令，未该、刘睦、石琮为常伯，皇甫真、阳协为赜骑常侍，〔纳言令，晋之尚书令；常伯，晋之侍中；赜骑常侍，晋之散骑常侍。赜，而陇翻。骑，奇寄翻。〕宋晃、平熙、张泓为将军，封裕为记室监。洪，臻之孙；〔李臻见八十七卷怀帝永嘉三年。晃，]之子也。〔宋]见八十八卷愍帝建兴元年。〕冬，十月，丁卯，即燕王位，大赦。十一月，甲寅，追尊武宣公为武宣王，〔@，谥武宣公。〕夫人段氏曰武宣后；立夫人段氏为王后，世子y为王太子，如魏武、晋文辅政故事。


     段辽数侵赵边，〔数，所角翻。〕燕王遣扬烈将军宋回称藩于赵，乞师以讨辽，自请尽帅国中之众以会之，〔帅，读曰率。并以其弟宁远将军汗为质。〔沈约志：宁远将军，晋江左置。盖始于此时。质，音致；下同。〕赵王虎大悦，厚加忍答，辞其质，遣还；密期以明年。〔为赵、燕攻段辽张本。〕


     是岁，赵将李穆纳拓跋翳槐于大宁，其故部落多归之。〔元年翳槐奔赵。〕代王纥那奔燕，国人复奉翳槐，〔【章：十二行本「槐」下有「为代王翳槐」五字；乙十一行本同；孔本同；张校同；退斋校同。】〕城盛桨而居之。〔复，扶又翻。乐音洛。〕


     仇池氐王杨毅族兄初，袭杀毅，并有其众，自立为仇池公，称臣于赵。






