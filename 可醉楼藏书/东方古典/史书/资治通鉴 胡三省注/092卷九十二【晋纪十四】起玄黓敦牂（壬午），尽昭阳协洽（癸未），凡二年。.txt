卷第九十二【晋纪十四】起玄]敦（壬午），尽昭阳协洽（癸未），凡二年。


     中宗元皇帝下


     永昌元年〔（壬午、三二二）〕


     春，正月，郭璞复上疏，请因皇孙生，下赦令，〔璞去年已疏请肆赦，皇孙去年十一月生。复，扶又翻。〕帝从之。乙卯，大赦，改元。


     王敦以璞为记室参军。璞善卜筮，知放必为乱，己预其祸，甚忧之。大将军掾颍川陈述卒，〔掾，于绢翻。〕璞哭之极哀，曰：「嗣祖，焉知非福也！」〔陈述，字嗣祖，亦敦府僚也。焉，于虔翻。〕


     敦既与朝廷乖离，乃羁录朝士有时望者置己幕府。〔朝，直遥翻。〕以羊曼及陈国谢鲲为长史。曼，祜之兄孙也。曼、鲲终日酣醉，故敦不委以事。〔敦收时望，不过用西都诸王之故智耳。酣，户甘翻。〕敦将作乱，谓鲲曰：「刘隗奸邪，将危社稷，吾欲除君侧之恶，何如t」鲲曰：「隗诚始祸，然城狐社鼠。」〔后汉虞延曰：城狐社鼠，不畏熏烧。谓有所凭托也。又，中山王胜曰：社鼷不灌，屋鼠不熏，所托者然也。尔雅翼曰：管仲称社束木而涂之，鼠因往托焉，熏之则恐烧其木，灌之则恐败其涂，此鼠之所以不可得而杀者，以社故也。以喻君之左古。〕敦怒曰：「君庸才，岂达大体！」出为豫章太守，〔守，式又翻。〕又留不遣。


     戊辰，敦举兵于武昌，上疏罪状刘隗，称：「隗佞邪谗贼，威福自由，〔隗，五罪翻。〕妄兴事役，劳扰士民，赋役烦重，怨声盈路。臣备位宰辅，不可坐视成败，辄进军致讨，隗首朝悬，诸军夕退。昔太甲颠覆厥度，幸纳伊尹之忠，殷道复昌。〔汤崩，太甲颠覆汤之典刑，伊尹放之于桐。三年，太甲悔过，自怨自艾于桐，伊尹以冕服奉太甲复归于亳。赖伊尹之训，以图厥终。古固有是事，然非人臣所当为也。〕愿陛下深垂三思，〔三，息暂翻，又如字。〕则四海V安，社稷永固矣。」沈充亦起兵于吴兴以应敦，敦以充为大都督、督护东吴诸军事。敦至芜湖，又上表罪状刁协。帝大怒，乙亥，诏曰：「王敦凭恃宠灵，敢肆狂逆，方朕太甲，欲见幽囚。是可忍也，孰不可忍！今亲帅六军以诛大逆，〔帅，读曰率。〕有杀敦者，封五千户侯。」敦兄光禄勋含乘轻舟逃归于敦。


     太子中庶子温峤谓仆射周曰：「大将军此举似有所在，当无滥邪t」曰：「不然，〔，鱼岂翻。〕人主自非尧、舜，何能无失，人臣安可举兵以胁之！举动如此，岂得云非乱乎！处仲狼抗无上，其意宁有限邪！」〔王敦，字处仲。狼似犬，锐头白颊，高前广后，贪而敢抗人，故以为喻。处，昌吕翻。〕


     敦初起兵，遣使告梁州刺史甘卓，约与之俱下，卓许之。及敦升舟，而卓不赴，使参军孙双诣武昌谏止敦。敦惊曰「甘侯前与吾语云何，而更有异，正当虑吾危朝廷耳！吾今但除奸凶，若事济，当以甘侯作公。」许卓作公，啖之以利，欲使同逆。〕双还报，卓意狐疑。或说卓：「且伪许敦，待敦至都而讨之。」〔说，输芮翻。〕卓曰：「昔陈敏之乱，吾先从而后图之，〔事见八十六卷惠帝永兴二年、怀帝永嘉元年。〕论者谓吾惧逼而思变，心常愧之；今若复尔，何以自明！」〔复，扶又翻；下同。〕


     卓使人以敦旨告顺阳太守魏该，〔守，式又翻。〕该曰：「我所以起兵拒胡贼者，正欲忠于王室耳。今王公举兵向天子，非吾所宜与也。」遂绝之。〔史言甘卓不如魏该之忠果。〕


     敦遣参军桓罴说谯王椋请槲军司。〔说，输芮翻。椋音拯。〕樘驹唬骸肝崞渌酪樱〉鼗拿窆眩势孤援绝，将何以济！然得死忠义，夫复何求！」〔夫，音扶。复，扶又翻。〕橄长沙虞悝为长史，会悝遭母丧，〔悝，苦回翻。〕橥吊之，曰：「吾欲讨王敦，而兵少粮乏；〔少，诗沼翻。〕且新到，恩信未洽。卿兄弟，湘中之豪俊，王室方危，金革之事，古人所不辞，〔礼记：子夏问曰：「三年之丧，卒哭，金革之事无避也者，礼欤t初有司欤t」孔子曰：「吾闻诸老担昔者鲁公伯禽有为为之也。今以三年之丧，从其利者，吾弗知也。」春秋公羊传曰：古者臣有大丧，则君三年不呼其门；已练，可以弁冕，服金革之事，君使之，非也；臣行之，礼也。闵子要而服事，孔子盖善之也。〕将何以教之t」悝曰：「大王不以悝兄弟猥劣，亲屈临之，敢不致死！然s州荒弊，难以进讨；宜且收众固守，传檄四方，敦势必分，分而图之，庶几可捷也。」〔几，居希翻。〕槟饲艋割迹以悝为长史，以其弟望为司马，督护诸军，与零陵太守尹奉、建昌太守长沙王循、衡阳太守淮陵刘翼、〔沈约曰：晋惠帝元康九年，分长沙东北下隽诸县立建昌郡，至宋，为巴陵郡。吴孙亮太平二年，分长沙西部都尉立衡阳郡。淮陵县，属临淮郡，时亦分为郡。〕舂陵令长沙易雄，〔舂陵县，本前汉之舂陵侯国，后徙国南阳，省；吴复立舂陵县，属零陵郡。姓谱：易姓，齐有大夫易牙。〕同举兵讨敦。雄移檄远近，列敦罪恶，于是一州之内皆应椤Ｎ┫娑太守郑澹不从，〔吴孙亮太平二年，分长沙东部都尉立湘东郡。澹，徒览翻。〕槭褂萃讨斩之，以徇四境。澹，敦姊夫也。


     榍仓鞑镜隋怪料逖簦〔晋梁州刺史镇襄阳，自周访始。宋白曰：襄阳，汉中庐县地。〕说甘卓曰：「刘大连虽骄蹇失众心，〔刘隗，字大连。说，输芮翻；下同。〕非有害于天下。大将军以其私憾，称兵向阙，此忠臣义士竭节之时也。公受任方伯，奉辞伐罪，乃桓、文之功也。」卓曰：「桓、文则非吾所能；然志在徇国，当共详思之。」参军李梁说卓曰：「昔隗嚣跋扈，窦融保河西以奉光武，卒受其福。〔事见四十一卷汉光武建武五年至四十三卷十二年。卒，子恤翻。〕今将军有重望于天下，但当按兵坐以待之，使大将军事捷，当委将军以方面，不捷，朝廷必以将军代之，何忧不富贵；而释此庙胜，〔孙子曰：未战而庙胜，得算多也；未战而庙不胜，得算少也。〕决存亡于一战邪t」骞谓梁曰：「光武当创业之初，故隗、窦可以文服从容顾望。〔文服，谓非心服，特以虚文示相臣服而已。从，千容翻。〕今将军之于本朝，非窦融之比也；〔朝，直遥翻。〕襄阳之于太府，〔襄阳以王敦府为太府。〕非河西之固也。使大将军克刘隗，还武昌，增石城之戍，〔贤曰：石城故城，在复沔阳县东南。〕绝荆、湘之粟，将军将安归乎！势在人手，而曰我处庙胜，未之闻也。且为人臣，国家有难，〔处，昌吕翻。难，乃旦翻。〕坐视不救，于义安乎！」卓尚疑之。骞曰：「今既不为义举，又不承大将军檄，此必至之祸，愚智所见也。且议者之所难，以彼强而弱也。今大将军兵不过万余，其留者不能五千；而将军见众既倍之矣。〔见，贤遍翻。〕以将军之威名，帅此府之精锐，杖节鸣鼓，以顺讨逆，岂王含所能御哉！〔帅，读曰率。〕流之众，势不自救，〔谓敦兵以东下，若欲流西上以自救，势不相及也。〕将军之举武昌，若摧枯拉朽，尚何顾虑邪！〔拉，卢合翻。〕武昌既定，据其军实，镇抚二州，〔二州，谓荆、江也。〕以恩意招怀士卒，使还者始归，此吕蒙所以克关羽也。〔事见六十八卷汉献帝建安二十四年。〕今释必胜之策，安坐以待危亡，不可以言智矣。」


     敦恐卓于后为变，又遣参军丹杨乐道融往邀之，必欲与之俱东。道融虽事敦，而忿其悖逆，〔悖，蒲内翻，又蒲没翻。〕乃说卓曰：「主上亲临万机，自用谯王为湘州，非专任刘隗也。而王氏擅权日久，卒见分政，〔卒，读曰猝；谓分任谯王榈龋政不专归于王氏也。〕便谓失职，背恩肆逆，〔背，蒲妹翻。〕举兵向阙。国家遇君至厚，今与之同，岂不违负大义，生为逆臣，死为愚鬼，永为宗党之耻，不亦惜乎！为君之计，莫若伪许应命，而驰袭武昌，大将军士众闻之，必不战自溃，大勋可就矣。」卓雅不欲从敦，闻道融之言，遂决曰：「吾本意也。」乃与巴东监军柳纯、南平太守夏侯承、〔监，工衔翻。夏，户雅翻。〕宜都太守谭该等〔姓谱：齐灭谭，子孙以国为氏；汉有河南尹谭闳。又巴南大姓有谭氏，盘瓠之后。〕露檄数敦逆状，帅所统致讨；〔数，所具翻。〕遣参军司马赞、孙双奉表台。罗英至广州，约陶侃同进。戴渊在江西，〔戴渊出镇合肥，于建康为江西。〕先得卓书，表上之，〔上，时掌翻。〕台内皆称万岁。陶侃得卓信，即遣参军高宝帅兵北下。〔帅，读曰率。〕武昌城中传卓军至，人皆奔散。


     敦遣从母弟南蛮校尉魏V、〔敦从母魏氏，V其弟也。从，才用翻。〕将军李恒〔恒，户登翻。〕帅甲卒二万攻长沙。长沙城池不完，资储又阙，人情震恐。或说谯王椋南投陶侃或退据零、桂。樵唬骸肝嶂起兵，志欲死于忠义，岂可贪生苟免，为奔败之将乎！〔将，即翻亮。〕事之不济，令百姓知吾心耳。」乃婴城固守。未几，〔几，鱼岂翻。〕虞望战死，甘卓欲留邓骞为参军，骞不可，乃遣参军虞冲与骞偕至长沙，遗谯王槭椋劝之固守，当以兵出沔口，断敦归路，〔遗，于季翻。断，丁管翻。〕则湘围自解。楦词槌疲骸附左中兴，草创始尔，岂图恶逆萌自宠臣。吾以宗室受任，志在陨命；而至止尚浅，凡百茫然。足下能卷甲电赴，犹有所及；〔卷，读曰卷。〕若其狐疑，则求我于枯鱼之肆矣。」〔庄子见车辙鲋，鲋曰：「岂无斗升之水以活我乎t」庄子曰：「待我决西江之水而迎汝。」鲋曰：「如君言，不如早索我于枯鱼之肆。」〕卓不能从。


     二月，甲午，封皇子昱为琅邪王。


     后赵王勒立子弘为世子。遣中山公虎将精卒四万击徐龛；〔将，即亮翻。龛，苦含翻。〕龛坚守不战，虎筑长围守之。


     赵主曜自将击杨难敌，难敌逆战不胜，退保仇池。仇池诸氐、羌及故晋王保将杨韬、陇西太守梁勋皆降于曜。〔降，户江翻。〕迁陇西万余户于长安，进攻仇池。会军中大疫，曜亦得疾，将引兵还；恐难敌蹑其后，乃遣光国中郎将王犷说难敌，〔光国中郎将，赵所置也。犷，古猛翻。说，输芮翻。〕谕以祸福，难敌遣使称藩。曜以难敌为假黄钺、都督益．宁．南秦．凉．梁．巴六州．陇上．西域诸军事、上大将军、益．宁．南秦三州牧、武都王。〔吴孙氏始置上大将军。南秦州及巴州，曜创其名。其后北国率授杨氏南秦州刺史，据有阴平、武都二郡之地。〕


     秦州刺史陈安求朝于曜，曜辞以疾。安怒，以为曜已卒，〔朝，直遥翻。卒，子恤翻。〕大掠而归。曜疾甚，乘马舆而还。使其将呼延监辎重于后，〔监，工衔翻。重，直用翻。〕安邀击，获之，谓曰：「刘曜已死，子尚谁佐！吾当与子共定大业。」叱之曰：「汝受人宠禄而叛之，自视智能何如主上t吾见汝不日枭首于上市，〔枭，坚尧翻。〕何谓大业！宜速杀我！」安怒，杀之，以长史鲁凭为参军。安遣其弟集帅骑三万追曜，〔帅，读曰率。骑，奇寄翻。〕卫将军呼延瑜逆击，斩之。安乃还上，遣将袭F城，拔之。〔F县，属扶风郡。F，苦坚翻。〕陇上氐、羌皆附于安，有众十余万，自称大都督、假黄钺、大将军、雍．凉．秦．梁四州牧、凉王，〔雍，于用翻。〕以赵募为相国。鲁凭对安大哭曰：「吾不忍见陈安之死也！」安怒，命斩之。凭曰：「死自吾分，〔分，扶问翻。〕悬吾头于上市，观赵之斩陈安也！」遂杀之。曜闻之，恸哭曰：「贤人，民之望也。陈安于求贤之秋而多杀贤者，吾知其无所为也。」


     休屠王石武以桑城降赵，〔石武，盖亦匈奴种。屠，直于翻。〕赵以武为秦州刺史，封酒泉王。


     帝征戴渊、刘隗入卫建康。隗至，百官迎于道，隗岸帻大言，〔岸帻者，帻微脱额也。〕意气自若。及入见，〔见，贤遍翻。〕与刁协劝帝尽诛王氏；帝不许，隗始有惧色。


     司空导帅其弟中领军邃、左卫将军M、侍中侃、彬及诸宗族二十余人，每旦诣台待罪。〔帅，读曰率。从，才用翻。M，羊至翻，又逸职翻。〕周将入，导呼之曰：「伯仁，以百口累卿！」〔累，力瑞翻。周，字伯仁，欲使保护导，以全其家也。〕直入不顾。既见帝，言导忠诚，申救甚至；帝纳其言。喜饮酒，〔喜，许记翻。〕至醉而出，导犹在门，又呼之。不与言，顾左古曰：「今年杀诸贼奴，取金印如斗大，系肘后。」既出，又上表明导无罪，言甚切至。导不之知，甚恨之。


     帝命还导朝服，召见之。导稽首曰：〔朝，直遥翻。稽，音启。〕「逆臣贼子，何代无之，不意今者近出臣族！」帝跣而执其手曰：「茂弘，方寄卿以百里之命，〔王导，字茂弘。孔氏曰：寄百里之命谓摄君之政令。〕是何言邪！」


     三月，以导为前锋大都督，加戴渊骠骑将军。〔骠，匹妙翻。〕诏曰：「导以大义灭亲，〔卫石F之子厚，与公子州吁s卫桓公，又与州吁如陈，F使告于陈而杀之。君子曰：石F，纯臣也，恶州吁而厚与焉。大义灭亲，其是之谓乎！〕可以吾为安东时节假之。」〔帝之初镇扬州也，领安东将车。〕以周为尚书左仆射，王邃为右仆射。帝遣王M往谕止敦；敦不从而留之，M更为敦用。征虏将军周札，素矜险好利，〔好，呼到翻。〕帝以为右将军、都督石头诸军事。敦将至，帝使刘隗军金城，〔金城，在丹杨江乘蒲洲上。〕札守石头，帝亲被甲徇师于郊外。〔被，皮义翻。〕以甘卓为镇南大将军、侍中、都督荆．梁二州诸军事，陶侃领江州刺史；使各帅所统以蹑敦后。〔帅，读曰率；下同。〕


     敦至石头，欲攻刘隗。杜弘言于敦曰：「刘隗死士众多，未易可克；〔易，以豉翻。〕不如攻石头，周札少恩，〔少，诗沼翻。〕兵不为用，攻之必败，札败则隗自走矣。」敦从之，以弘为前锋，攻石头，札果开门纳弘。敦据石头，叹曰：「吾不复得为盛德事矣！」〔敦无君之心，形于言也。复，扶又翻。〕谢鲲曰：「何为其然也！但使自今以往，日忘日去耳。」〔言日复一日，浸忘前事，则君臣猜嫌之床亦日去耳。〕


     帝命刁协、刘隗、戴渊帅众攻石头，王导、周、郭逸、虞潭等三道出战，协等兵皆大败。太子绍闻之，欲自帅将士决战；升车将出，中庶子温峤执谏曰：〔，苦贡翻。〕「殿下国之储副，柰何以身轻天下！」抽剑斩鞅，乃止。


     敦拥兵不朝，〔朝，直遥翻：下同。〕放士卒劫掠，宫省奔散，惟安东将军刘超按兵直卫，及侍中二人侍帝侧。帝脱戎衣，着朝服，〔着，陟略翻。〕顾而言曰：「欲得我处，当早言！何至害民如此！」又遣使谓敦曰：〔使，疏吏翻。〕「公若不忘本朝，于此息兵，则天下尚可共安；如其不然，朕当归琅邪以避贤路。」


     刁协、刘隗既败，俱入宫，见帝于太极东除。〔除，殿陛也。〕帝执协、隗手，流涕呜咽，劝令避祸。协曰：「臣当守死，不敢有贰。」帝曰：「今事逼矣，安可不行！」乃令给协、隗人马，使自为计。协老，不堪骑乘，素无恩纪，募从者，皆委之，行至江乘，为人所杀，送首于敦。隗奔后赵，官至天子太傅而卒。〔成帝咸和八年，刘隗从石虎战死于潼关，岂即此刘隗邪！〕


     帝令公卿百官诣石头见敦，敦谓戴渊曰：「前日之战，有余力乎t」渊曰：「岂敢有余，但力不足耳！」敦曰：「吾今此举，天下以为何如t」渊曰：「见形者谓之逆，体诚者谓之忠。」敦笑曰：「卿可谓能言。」又谓周曰「伯仁，卿负我！」〔愍帝建兴元年，为杜|所困，投敦于豫章，故敦以为德。〕曰：「公戎车犯顺，下官亲帅六军，〔帅，读曰率。〕不能甚事，使王旅奔败，以此负公！」


     辛未，大赦；以敦为丞相。都督中外诸军、录尚书事、江州牧，封武昌郡公，并让不受。


     初，西都覆没，四方皆劝进于帝。〔见九十卷建武元年。〕敦欲专国政，忌帝年长难制，〔长，知两翻。〕欲更议所立，王导不从。及敦克建康，谓导曰：「不用吾言，几至覆族。」〔几，居希翻。〕


     敦以太子有勇略，为朝野所向，〔朝，直遥翻。〕欲诬以不孝而废之，大会百官，问温峤曰：「皇太子以何德称t」声色俱厉。峤曰：「钩深致远，盖非浅局所量；〔量，音良。〕以礼观之，可谓孝矣。」〔言太子既有钩深致远之才，而又尽事亲之礼，所以解敦不孝之诬也。〕众皆以为信然，敦谋遂沮。〔沮，在吕翻。〕


     帝召周于广室，〔广室，殿名。〕谓之曰：「近日大事，二宫无恙，诸人平安，大将军固副所望邪t」〔恙，余亮翻。〕曰：「二宫自如明诏，臣等尚未可知。」护军长史郝嘏等劝避敦，〔代戴渊为护军将军，以郝嘏为长史。〕曰：「吾备位大臣，朝廷丧败，宁可复草间求活，外投胡越邪！」〔丧，息浪翻。复，扶又翻。〕敦参军吕猗，尝为台郎，〔晋谓尚书郎为台郎。〕性奸谄，戴渊为尚书，恶之。〔恶，乌路翻。〕猗说敦曰：「周、戴渊，皆有高名，足以惑众，近者之言，曾无怍色，〔谓二人答敦之言。怍，才各翻。〕公不除之，恐必有再举之忧。」敦素忌二人之才，心颇然之，从容问王导曰：「周、戴，南北之望，〔周，汝南人；戴渊，广陵人。晋氏南渡，二人名冠当时。从，千容翻。〕当登三司无疑也。」导不答。又曰：「若不三司，止应令仆邪t」〔三，司，太尉、司徒、司空也；令仆，尚书令柔左右仆射也。〕又不答。敦曰：「若不尔，正当诛尔！」又不答。丙子，敦遣部将陈郡邓岳收及渊。〔将，即亮翻。〕先是，敦谓谢鲲曰：〔先，悉荐翻。〕「吾当以周伯仁为尚书令，戴若思为仆射。」〔戴渊，字若思。〕是日，又问鲲：「近来人情何如t」鲲曰：「明公之举，虽欲大存社稷，然悠悠之言实未达高义。〔言众人议敦举兵向阙，非义举也。〕若果能举用周、戴，则群情帖然矣！」敦怒曰：「君粗疏邪！二子不相当，吾已收之矣！」鲲愕然自失。参军王峤曰：「『济济多士，文王以宁。』〔诗大雅文王之诗。济，子礼翻。〕柰何戮诸名士！」敦大怒，欲斩峤，众莫敢言。鲲曰：「明公举大事，不戮一人。峤以献替忤旨，便以衅鼓，〔君所谓可而有否焉，臣献其否以成其可；君所谓否而有可焉，臣献其可以替其否。衅鼓，杀人以血涂鼓也。忤，五故翻。〕不亦过乎！」敦乃释之，黜为领军长史。〔大将军府参军黜为领军长史，足知敦府重于诸府矣。〕峤，浑之族孙也。


     被收，路经太庙，大言曰：「贼臣王敦倾覆社稷，枉杀忠臣；神o有灵，当速杀之！」〔被，皮义翻。o，翘移翻。〕收人以戟伤其口，血流至踵，容止自若，观者皆为流涕。〔为，于伪翻；下同。〕并戴渊杀之于石头南门之外。


     帝使侍中王彬劳敦，〔劳，力到翻。〕彬素与善，先往哭，然后见敦。敦怪其容惨，问之。彬曰：「向哭伯仁，情不能已。」敦怒曰：「伯仁自致刑戮；且凡人遇汝，〔以王彬之为人，以凡人遇之，亦可以见风裁矣。〕汝何哀而哭之t」彬曰：「伯仁长者，兄之亲友；在朝虽无謇愕，〔「愕」，当作「谔」。朝，直遥翻。〕亦非阿党，而赦后加之极刑，所以伤惋也。」〔惋，乌贯翻。据元帝纪、四月，敦入石头，辛未，大赦。〕因勃然数敦曰：〔数，所具翻。〕「兄抗旌犯顺，杀戮忠良，图为不轨，祸及门户矣！」辞气慷慨，声泪俱下。敦大怒，厉声曰：「尔狂悖乃至此，以吾为不能杀汝邪！」时王导在坐，为之惧，〔悖，蒲内翻，又蒲没翻。坐，徂卧翻。为，于伪翻。〕劝彬起谢。彬曰：「脚痛不能拜；且此复何谢！」〔复，扶又翻；下同。〕敦曰：「脚痛孰若颈痛t」彬殊无惧容，竟不肯拜。


     王导后料检中书故事，〔料，音聊。〕乃见救己之表，执之流涕曰：「吾虽不杀伯仁，伯仁由我而死，〔自愧于敦三问不答之时也。〕幽冥之中，负此良友！」


     沈充拔吴国，杀内史张茂。


     初，王敦闻甘卓起兵，大惧。卓兄子n为敦参军，敦使n归，说卓曰：〔说，输芮翻；下同。〕「君此自是臣节，不相责也。吾家计急，不得不尔。想便旋军襄阳，当更结好。」〔好，呼到翻。〕卓虽慕忠义，性多疑少决，〔才，诗沼翻。〕军于猪口，〔水经：沔水东南径江夏云杜县东，夏水从西来注之。注云：即独口也。独，与猪同。〕欲待诸方同出，军稽留，累旬不前。敦既得建康，乃遣台使以驺虞幡驻卓军。〔诸方，谓待诸方镇同出军也。驺虞，仁兽；故以驺虞幡驻军。使，疏吏翻。〕卓闻周、戴渊死，流涕谓n曰：「吾之所忧，正为今日。〔为，于伪翻；下同。〕且使圣上元吉，太子无恙，〔恙，余亮翻。〕吾临敦上流，亦未敢遽危社稷。适吾径据武昌，敦势逼，必劫天子以绝四海之望，不如还襄阳，更思后图。」即命旋军。都尉秦康与乐道融说卓曰：「今分兵断彭泽，〔彭泽县，属豫章郡，彭蠡湖自此入于大江。分兵断彭泽湖口，可使敦上下不得相通。断，丁管翻。〕使敦上下不得相赴，其众自然离散，可一战擒也。将军起义兵而中止，窃为将军不取。且将军之下，士卒各求其利，欲西还，亦恐不可得也。」卓不从。道融昼夜泣谏，卓不听；道融忧慎而卒。卓性本宽和，忽更强塞，〔此强，谓强暴也。塞，谓窒塞而不疏通。塞，悉则翻。〕径还襄阳，意气骚扰，举动失常，识者知其将死矣。


     王敦以西阳王k为太宰，〔k，余亮翻。〕加王导尚书令，王M为荆州刺史；改易百官及诸军镇，转徙黜免者以百数；或朝行暮改，惟意所欲。敦将还武昌，谢鲲言于敦曰：「公至都以来，称疾不朝，是以虽建动而人心实有未达。今若朝天子，〔朝，直遥翻；下同。〕使君臣释然，则物情皆悦服矣。」敦曰：「君能保无变乎t」对曰：「鲲近日入觐，主上侧席，迟得见公，〔王者侧席待贤，鲲用此语也。迟，直二翻，待也。〕宫省穆然，必无虞也。〔穆然，和敬之意。〕公若入朝，鲲请侍从。」〔从，才用翻。〕敦勃然曰：「正复杀君等数百人，亦复何损于时！」〔复，扶又翻。〕竟不朝而去。夏，四月，敦还武昌。


     初，宜都内史天门周级〔吴孙皓永安六年，分武陵立天门郡。充县有松梁山，山有石，石开处数十丈，其高，以弩仰射，不至其上，名天门，因此名郡。宋白曰：澧州石门县，吴立天门郡，隋罢郡为石门县。〕闻谯王槠鸨，使其兄子该潜诣长沙，申款于椤！采辏`也；款，诚也。〕魏V等攻湘州急，榍哺眉按邮律哿曛芷榧涑銮缶龋〔此非颍川之邵陵。吴孙皓宝鼎元年，分零陵北部都尉立邵陵郡。崎，丘奇翻。间，古苋翻。〕皆为逻者所得。V使崎语城中，称大将军已克建康，甘卓还襄阳，外援理绝。〔言以事理观之，外援巳绝也。逻，郎佐翻。语，牛倨翻。〕崎伪许之，既至城下，大呼曰：「援兵寻至，努力坚守！」V杀之。V考该至死，竟不言其故，周级由是获免。


     V等攻战日逼，敦又送所得台中人书疏，令V以示椤！埠簦人故翻。射，而亦翻。〕城中知朝廷不守，莫不怅惋。〔惋，乌贯翻。〕相持且百日，刘翼战死，士卒死伤相枕。〔枕，职任翻。〕癸巳，V拔长沙，榈冉员恢础V将杀虞悝，子弟对之号泣。悝曰：「人牛会当有死，今阖门为忠义之鬼，亦复恨！」〔悝，苦回翻。号，户刀翻。复，扶又翻。〕


     V以槛车载榧耙仔鬯臀洳，佐吏皆奔散，惟主簿桓雄、西曹书佐韩阶、〔府诸曹各有书佐。〕从事武延，毁服为僮从椋不离左右。〔毁服者，毁其常服，为僮奴之服。离，力智翻。〕V见桓雄姿貌举止非凡人，惮而杀之。韩阶、武延执志愈固。荆州剌史王M承敦旨，杀橛诘乐校〔M，羊至翻，又逸职翻。〕阶、延送樯ブ炼迹葬之而去。易雄至武昌，意气k慨，曾无惧容。〔k，口党翻。〕敦遣人以檄示痤而数之，雄曰：「此实有之，惜雄位微力弱，不能救国难耳。〔难，乃旦翻。〕今日之死，固固所愿也。」敦惮其辞正，释之，遣就舍。众人皆贺之，雄笑曰：「吾安得生！」既而敦遣人潜杀之。


     魏V求邓骞甚急，乡人皆为之惧，〔为，于伪翻。〕骞笑曰：「此欲用我耳，彼新得州，多杀忠良，故求我以厌人望也。」〔厌，益涉翻。〕乃往诣V，V喜曰：「君，古之解扬也。」〔左传：楚子围宋；晋使解扬如宋，使无降楚；郑人囚而献诸楚。楚子厚赂之，使反其言，不许；三，而许之。登诸楼车，使呼宋而告之；遂玫其君命。楚子将杀之，使与之言曰：「尔既许不谷而反之，何故t速即尔刑！」对曰：「受命而出，有死无B，又可赂乎！臣之许君，以成命也；死而成命，臣之禄也。」楚子舍之以归。解，户买翻。〕以为别驾。


     诏以陶侃领湘州刺史；王敦上侃复还广州，加散骑常侍。〔上，时掌翻。〕


     甲午，前赵羊后卒，谥曰献文。


     甘卓家人皆劝卓备王敦，卓不从，悉散兵佃作，〔佃，停年翻。〕闻，谏，辄怒。襄阳太守周虑密承敦意，诈湖中多鱼，劝卓遣左右悉出捕鱼。五月，乙亥，虑引兵袭卓于寝室，杀之，传首于敦，并杀其诸子。敦以从事中郎周抚督沔北诸军事，代卓镇沔中。〔自南郑至襄阳，沔水所由也，故谓之沔中。〕抚，访之子也。


     敦既得志，暴慢滋甚，四方贡献多入其府，将相岳牧皆出其门。〔舜有四岳、十二牧，故后之居方面者，谓之岳牧。〕以沈充、钱凤为谋主，唯二人之言是从，所谮无不死者。以诸葛瑶、邓岳、周抚、李恒、谢雍为爪牙。〔恒，户登翻。〕充等并凶险骄恣，大起营府，侵人田宅，剽掠市道，〔剽，匹妙翻。〕识者咸知其将败焉。


     秋，七月，后赵中山公虎拔泰山，执徐龛送襄国；〔龛，苦含翻。〕后赵王勒盛之以囊，于百尺楼上扑杀之，〔盛，时征翻。杨正衡曰：扑，弼角翻。〕命王伏都等妻子刳而食之，〔龛杀王伏都，见上卷大兴三年。〕坑其降卒三千人。〔降，户江翻。〕


     兖州刺史郗鉴在邹山三年，有众数万。〔愍帝建兴元年，帝鉴镇邹山，今既数年矣，所谓三年有众数万者，言鉴既镇邹山之后，三年之间，民归之者有此数也。郗，丑之翻。〕战争不息，百姓饥馑，掘野鼠、蛰燕而食之，〔燕，经秋而蛰。〕为后赵所逼，退屯合肥。尚书右仆射纪瞻，以鉴雅望清德，宜从容台阁，〔从，千容翻。〕上疏请征之；乃征拜尚书。徐、兖间诸坞多降于后赵，〔降，户江翻。〕后赵置守宰以抚之。


     王敦自领宁、益二州都督。〔非君命，故史以自领书之。〕


     王敦以下邳内史王邃都督青、徐、幽、平四州诸军事，镇淮阴；卫将军王含都督沔南诸军事，领刑州刺史；武昌太守丹杨王谅为交州刺史。〔考异曰：谅传：「永兴三年，敦以谅为交州。」按：永兴三年，即惠帝光熙元年也，谅传误。〕使谅收交州刺史修湛、新昌太守梁硕，杀之。〔吴孙皓建衡三年，分交趾立新兴郡，武帝太康三年，更名新昌郡。〕谅诱湛，斩之。〔诱，音酉。〕硕举兵围谅于龙编。〔龙编县，属交趾郡，州、郡皆治焉。〕


     ⒆驽鸭茸洌后赵屡寇河南，拔襄城、城父，〔城父县，前汉属沛郡，后汉属汝南郡，魏、晋属谯国。此河南，概言黄河之南，非专指河南郡也。父，音甫。〕围谯。豫州刺史祖约不能御，退屯寿春。后赵遂取陈留，梁、郑之间复骚然矣。〔复，扶又翻。〕


     十一月，以临颍元公荀组为太尉；辛酉，薨。


     罢司徒，并丞相府。王敦以司徒官属为留府。〔敦还武昌，遥制朝政，故有留府在建康。〕


     サ塾欠叱杉玻闰月，己丑，崩；〔年四十七。〕司空王导受遗诏辅政。帝恭俭有余而明断不足，〔断，丁乱翻。〕故大业未复而祸乱内兴。庚寅，太子即皇帝位，大赦，尊所生母荀氏为建安君。


     十二月，赵主曜葬其父母于粟邑，大赦。陵下周二里，上高百尺，〔高，居傲翻。〕计用六万夫，作之百日乃成。役者夜作，继以脂烛，民甚苦之。游子远谏，不听。


     后赵濮阳景侯张宾卒，〔濮，博木翻。〕后赵王勒哭之恸，曰：「天不欲成吾事邪，何夺吾右侯之早也！」程遐代为右长史。遐，世子弘之舅也，勒每与遐议，有所不合，辄叹曰：「右侯舍我去，乃令我与此辈共事，岂非酷乎！」〔酷，惨也，虐也，言天夺张宾之年，何其虐我之惨也。〕因流涕弥日。


     张茂使将军韩璞帅众取陇西、南安之地，置秦州。〔南阳王保既死，陈安不能有，茂遂取之。帅，读曰率。〕


     慕容@遣其世子袭段末龋入令支，〔，户广翻。令支县，汉属辽西郡，晋省，段氏据其地。应劭曰：令，音铃。师古音郎定翻。支，裴松之音其儿翻。〕掠其居民千余家而还。


     太宁元年〔（癸未、三二三）〕


     春，正月，成李骧、任回寇台登，〔台登县，属越Q郡。九州岛要记曰：台登县有奴诺川，鹦鹂山、黑水之间，若水出其下；黄帝子昌意降居若水，即此。〕将军居马玖战死，越`太守李钊、汉嘉太守王载〔汉嘉本前汉青衣县，属蜀郡；后汉顺帝阳嘉二年，更名汉嘉；蜀分为汉嘉郡。钊，音昭。〕皆以郡降于成。〔降，户江翻。〕


     二月，庚戌，葬元帝于建平陵。


     三月，戊寅朔，改元。


     饶安、东光、安陵三县灾，〔三县皆属渤海郡，惟东光，汉旧县；饶安县，前汉之千童县也，后汉灵帝改曰饶安；安陵县，晋置。时皆为后赵之地。〕烧七千余家，死者万五千人。


     后赵寇彭城、下邳，徐州刺史卞敦与征北将军王邃退保盱眙。〔盱眙，音吁怡。〕敦，字从父兄也。〔祝苦本翻。从，才用翻。〕


     王敦谋篡位，讽朝廷征己；帝手诏征之。夏，四月，加敦黄钺、班剑，〔刘良文选注曰：班剑，谓执剑而从行者也。吕向曰：班，列也，言使勇士行列持剑以为仪仗也。李周翰曰：班剑，木剑无刃，假作剑形，画之以文，故曰班也。晋志，文武官公，给虎贲二十人，持班剑。〕奏事不名，入朝不趋，剑履上殿。〔朝，直遥翻。上，时掌翻。〕敦移镇姑孰，屯于湖，〔姑孰，前汉丹杨春谷县地，今太平州当涂县，即姑孰之地。县南三里，有姑孰溪，西入大江、于湖县，本吴督校尉治，武帝太康二年，分丹杨县立于湖县。杜佑曰：宣州当涂县城，即晋姑孰城。于湖故城在县南。张舜民曰：今太平州跨姑孰溪。陆游曰：姑孰城在当涂北，今州城正据姑孰溪；溪东南数峰如黛，盖青山也。自姑孰溪行夹中，三十里至大信口，出口，江过大、小褐山矶，又过S矶。芜湖，即于湖，并大江有王敦城，气象宏敞。并，步浪翻。考异曰：晋春秋及后魏书僭晋传云「屯芜湖」；晋书明帝纪云「下屯于湖」，今从之。〕以司空导为司徒，敦自领扬州牧、敦欲为逆，王彬谏之甚苦。敦变色，目左右，将收之。彬正曰「君昔岁杀兄，今又杀弟邪！」〔晋书王彬传，以为彬从兄棱为敦所害，故云然。余据杀棱者王如，虽出于敦之意，犹假手于如也；且棱于敦为从弟。此言杀兄，盖以敦杀王澄也，事见八十卷怀帝永嘉六年。〕敦乃止，以彬为豫章太守。


     后赵王勒遣使结好于慕容@，@执送建康。〔好，呼到翻。〕


     成李骧等进攻宁州，刺史褒中壮公王逊使将军姚岳等拒之，战于螗，〔据水经注：螗，即堂狼县也，前汉属犍为郡，后汉省。郡国志：犍为属国朱提县有堂山，山多毒，盛夏之月，飞鸟过之不能得去。蜀置朱提郡，堂狼县属焉。〕成兵大败。岳追至泸水，成兵争济，溺死者千余人。岳以道远，不敢济而还。〔溺，如狄翻。还，从宣翻，又如字。〕逊以岳不穷追，大怒，鞭之；怒甚，，冠裂而卒。逊在州十四年，〔怀帝永嘉四年，逊至宁州，至是适十四年。〕威行殊俗。州人立其子坚行州府事，〔州，宁州；府，南夷校尉府也。〕诏除坚宁州刺史。


     广州刺史陶侃遣兵救交州；未至，梁硕拔龙编，夺刺史王谅节，谅不与，硕断其右臂。谅曰：「死且不避，断臂何为！」严：「为」改「有」。】〕〔断，丁管翻。〕u旨而卒。


     六月，壬子，立妃庾氏为皇后；以后兄中领军亮为中书监。


     ⒘核毒萁恢荩凶暴失众心。陶侃遣参军高宝攻硕，斩之。诏以侃领交州刺史，进号征南大将军、开府仪同三司。未几，吏部郎阮放求为交州刺史，许之。〔几，居岂翻。〕放行至宁浦，〔广州记曰：汉献帝建安二十三年，吴分郁林郡立宁浦郡。晋太康地志曰：武帝太康七年，改合浦属国都尉立宁浦郡。唐为横州宁浦县。浦，滂五翻。〕遇高宝设馔，〔为，于伪翻。馔，雏翻，又雏恋翻。〕伏兵杀之。宝兵击放，放走，得免，至州少时，病卒。〔少，诗沼翻。考异曰：放传云：「成帝幼冲，庾执政，放求为交州，」下乃云「逢高宝平梁硕还，」非成帝时也，放传误。〕放，咸之族子也。〔阮咸有名于魏、晋之间。〕


     陈安围赵征西将军刘贡于南安，休屠王石武自桑城引兵趣上以救之，〔屠，直于翻。趣，七喻翻。〕与贡合击安，大破之。安收余骑八千，走保陇城。〔骑，奇寄翻。〕秋，七月，赵主曜自将围陇城，别遣兵围上。安频出战，辄败、右军将军第干攻平襄，克之，〔平襄县，汉属天水郡，晋属略阳郡。〕陇上诸县悉降。〔H，户江翻；下同。〕安留其将杨伯支、姜冲儿守陇城，自帅精骑突围，出奔陕中。〔陕中，在陇城南。陕，与莅同，户夹翻。〕曜遣将军平先等追之。安左挥七尺大刀，右运丈八蛇矛，近则刀矛俱发，辄殪五六人，〔殪，壹计翻。〕远则左右驰射而走。先亦勇捷如飞，与安搏战，三交，遂夺其蛇矛。〔三交，战三合也。〕会日暮雨甚，安弃马与左右匿于山中；赵兵索之，不知所在。〔索，山客翻。〕明日，安遣其将石容觇赵兵，〔将，即亮翻。觇，丑廉翻，又丑艳翻。〕赵辅威将军呼延青人获之，拷问安所在，〔拷，苦皓翻；掠也，击也。〕容卒不肯言，〔卒，子恤翻。〕青人杀之。雨霁，青人寻其床，获安于涧曲，斩之。安善抚将十，与同甘苦，及死，陇上人思之，为作壮士之歌。〔歌曰：「陇上壮士有陈安，躯干虽小腹中宽，爱养将士同心肝，届骢交马铁瑕鞍。七大刀奋如湍，丈八蛇矛左右盘，十荡十决无当前。战始三交失蛇予，弃我届骢窜岩幽，为我外援而悬头；西流之水东流河，一去不还柰子何！」为，于伪翻。〕杨伯支斩苒冲儿，以陇城降；别将宋亭斩赵募，以上降。曜徙秦州大姓杨、姜诸族二千余户于长安。氐、羌皆送任请降；〔任，质任也。〕以赤亭羌酋姚弋仲为平西将军，封平襄公。〔酋，慈由翻。〕


     帝畏王敦之逼，欲以郗鉴为外援，〔郗，丑之翻。〕拜鉴兖州刺史，都督扬州江西诸军事，镇合肥。王敦忌之，表鉴为尚书令。八月，诏征鉴还，道经姑孰，敦与之论西朝人士，曰：「乐彦辅，短才耳，考其实，岂胜满武秋邪！」〔时江东谓洛都为西朝。乐广，字彦辅。满奋，字武秋。朝，直遥翻。〕鉴曰：「彦辅道韵平淡，愍怀之废，柔而能正；武秋失节之十，安得拟之！」〔事见八十三卷惠帝永康元年，满奋既收东宫官属之辞太子者，赵王伦之篡，奋又奉玺绶，故谓之失节。〕敦曰：「当是时，危机交急。」鉴曰：「丈夫当死生以之。」敦恶其言，不复相见，〔恶，乌路翻。复，扶又翻。〕久留不遣。敦党皆劝敦杀之，敦不从。鉴还台，遂与帝谋讨敦。


     ズ笳灾猩焦虎帅步骑四万击安东将军曹嶷，〔帅，读曰率。嶷，鱼力翻。〕青州郡县多降之，遂围广固。〔水经注：广固城，在汉齐郡广县西北四里，四周绝涧，阻水深隍，曹嶷所筑也。九域志：广固城，古乐安城。今按青州益都县西四十里有广固城，杜佑曰：有大涧甚广，因曰广固。降，户江翻。〕嶷出降，送襄国杀之，坑其众三万。虎欲尽杀嶷众，青州刺史刘征曰：「今留征，使牧民也；无民焉牧，〔焉，于虔翻。〕征将归耳！」虎乃留男女七百口配征，使镇广固。


     赵主曜自陇上西击凉州，遣其将刘咸攻韩璞于冀城，呼延晏攻宁羌护军阴鉴于壁，〔桑壁，当在南安界。〕曜自将戎卒二十八万军于河上，〔将，即亮翻。〕列营百余里，金鼓之声动地，河水为沸，张茂临河诸戍，皆望风奔溃。曜扬声欲百道俱济，直抵姑臧，凉州大震。参军马岌劝茂亲出拒战，长史泛怒，请斩之。岌曰：「泛公糟粕书生，刺举小才，〔庄子曰：桓公读书于堂上，轮扁勐钟谔孟拢问桓公曰：「敢问公所读者何言也t」公曰：「圣人之书也。」曰：「圣人在乎t」曰：「已死矣。」曰：「然则君之所读者，古人之糟粕已矣，古之人与其不可传者死矣。」陆德明曰：糟，音曹。李云：酒滓也。粕，普各翻；糟烂为粕。刺者，以直伤人；举者，招人之过。泛，音凡。〕不思家国大计。明公父子欲为朝廷诛刘曜有年矣，〔为，于伪翻；下为明同。〕今曜自至，远近之情，共观明公此举，当立信勇之验以副秦、陇之望，力虽不敌，势不可以不出。」茂曰：「善！」乃出屯石头。〔石头，在姑臧城东。〕茂谓参军陈珍曰：「刘曜举三秦之众，乘胜席卷而来，〔言新破陈安，乘胜而来也。卷，读曰卷。〕将若之何t」珍曰：「曜兵虽多，精卒至少，〔少，诗沼翻。〕大抵皆氐、羌乌合之众，恩信未洽，且有山东之虞，〔谓方与石勒相图也。〕安能舍其腹心之疾，旷日持久，与我争河西之地邪！若二旬不退，珍请得弊卒数千，为明公擒之。」〔为，于伪翻。〕茂喜，使珍将兵救韩璞。赵诸将争欲济河，赵主曜曰：「吾军劫虽盛，然畏威而来者三分有二，中军疲困，其实难用。〔果如陈珍所料。〕今但按甲勿动，以吾威声震之，若出中旬张茂之表不至者，吾为负卿矣。」茂寻遣使称藩，献马、牛、羊、珍宝不可胜纪。〔使，疏吏翻。胜，音升。〕曜拜茂侍中、都督凉．南．北秦．梁．益．巴．汉．陇右．西域杂夷．匈奴诸军事、太师、凉州牧，封凉王，加九锡。


     杨难敌闻陈安死，大惧，与弟坚头南奔汉中，赵镇西将军刘厚追击之，大获而还。赵主曜以大鸿胪田崧为镇南大将军、益州刺史，镇仇池。难敌送任请降于成，〔降，户江翻。〕成安北将军李稚受难敌赂，不送难敌于成都。赵兵退，即遣归武都，难敌遂据险不服。稚自悔失计，亟请讨之。〔亟，欺冀翻。亟请，数以为请也。〕雄遣稚兄侍中、中领军H与稚出白水，征东将军李寿及H弟b出阴平，以击难敌；〔杨正衡曰：H，胡绀翻。b，音午。〕群臣谏，不听。难敌遣兵拒之，寿、b不得进，而H、稚长驱至下辨。〔辨，步苋翻。〕难敌遣兵断其归路，四面攻之。〔断，丁管翻。〕o、稚深入无继，皆为难敌所杀，死者数千人。H，荡之长子，〔长，知两翻；下同。〕有才望，雄欲以为嗣，闻其死，不食者数日。


     初，赵主曜长子俭，次子胤。胤年十岁，长七尺五寸，〔长子之长，知两翻；下同。长七之长，直亮翻。〕汉主聪奇之，谓曜曰：「此儿神气，非义真之比也，〔俭，字义真。〕当以为嗣。」曜曰：「藩国之嗣，能守祭祀足矣，不敢乱长幼之序。」聪曰：「卿之勋德，当世受专征之任，〔言当世为方伯，得专征伐也。〕非他臣之比也，吾当更以一国封义真。」乃封俭为临海王，主胤为世子。既长，多力善射，骁捷如风。〔骁坚尧翻。〕靳准之乱，〔事见九十卷大兴元年。〕没于黑匿郁鞠部。〔黑匿郁鞠既归胤，曜嘉其忠款，封为左贤王，则亦匈奴之种也。〕陈安既败，胤自言于郁鞠，郁鞠大惊，礼而归之。曜悲喜，谓群臣曰：「义光虽已为太子，然冲幼儒谨，恐不堪今之多难。义孙，故世子也，〔曜太子熙字义光；胤字义孙。难，乃旦翻。〕材器过人，且涉历艰难。吾欲法周文王、汉光武，以固社稷而安义光，何如t」〔周文王舍伯邑考而立武王，汉光武舍长子强而立明帝。〕太傅呼延晏等皆曰：「陛下为国家无穷之计，岂惟臣等赖之，实宸庙四海之庆。」左光禄大夫卜泰、太子太保韩广进曰：「陛下以废立为是，不应更问群臣；若以为疑，固乐闻异同之言。〔乐，音洛。〕臣窃以为废太子，非也。昔文王定嗣于未立之前，则可也；光武以母失恩而废其子，岂足为圣朝之法！〔朝，直遥翻。〕向以东海为嗣，未必不如明帝也。胤文武才略，诚高绝于也；然太子孝友仁慈，亦足为承平贤主。况东宫者，民、神所系，岂可轻动！陛下诚欲如是，臣等有死而已，不敢奉诏。」曜默然。胤进曰：「父之于子，当爱之如一，今黜熙而立臣，臣何敢自安！陛下苟以臣为颇堪驱策，岂不能辅熙以承圣业乎！必若以臣代熙，臣请效死于此，不敢闻命。」因[欷流涕。〔[，音虚。欷，许既翻，又音希。〕曜亦以熙羊后所生，不忍废也，乃追谥前妃卜氏为元悼皇后。泰，即胤之舅也，曜嘉其公忠，以为上光禄大夫、仪同三司、领太子太傅；封胤为永安王，拜侍中、卫大将军、都督二宫禁卫诸军事、开府仪同三司、录尚书事。〔二宫，曜宫及熙宫也。〕命熙于胤尽家人之礼。〔不以储嗣使熙废兄弟庸敬。〕


     张茂大城姑臧，修灵钧台。〔元帝大兴四年，茂筑灵钧台，以阎曾谏而止，今复修之。〕别驾吴绍谏曰：「明公所以修城筑台者，盖惩既往之患耳。〔谓惩刘曜来攻也。〕愚以为苟恩未洽于人心，虽处层台，〔处，昌吕翻。〕亦无所益，适足以疑群下忠信之志，失士民系托之望，示怯弱之形，启邻敌之谋，将何以佐天子，霸诸侯乎！愿亟罢兹役，以息劳费。」茂曰：「亡兄一旦失身于物，〔茂兄为其下所杀，事见上卷大兴二年。〕岂无忠臣义士欲尽节者哉！顾祸生不意，虽有智勇无所施耳。王公设险，勇夫重闭，古之道也。〔易曰：王公设险以守其国。左传曰：勇重闭，而况国乎！重，直龙翻。〕今国家未靖，不可以太平之理责人于屯之世也。」〔屯，株伦翻，难也。，张连翻，行不进貌。〕卒为之。〔卒，子恤翻。〕


     王敦从子允之，方总角，〔毛苌曰：总角，聚两髦也。从，才用翻。〕敦爱其聪警，常以自随。敦常夜饮，允之辞醉先卧。敦与钱凤谋为逆，允之悉闻其言；即于卧处大吐，〔吐，土故翻；下同。〕衣面并污。〔污，乌故翻。〕凤出，敦果照视，见允之卧于吐中，不复疑之。会其父舒拜廷尉，允之求归省父，〔复，扶又翻。省，悉景翻。〕悉以敦、凤之谋白舒。舒与王导俱启帝，阴为之备。


     敦欲强其宗族，陵弱帝室，冬，十一月，徙王含为征东将军、都督扬州江西诸军事，王舒为荆州刺史、监荆州沔南诸军事，〔监，工衔翻。〕王彬为江州刺史。


     后赵王勒以参军樊坦为章武内史，〔章武县，汉属勃海郡；武帝泰始元年，分置章武国；隋之水章武并入河间郡；唐为瀛州。〕勒见其衣冠弊坏，问之。坦率然对曰：「顷为羯贼所掠，资财荡尽。」勒笑曰：「羯贼乃尔无道邪！〔羯，居谒翻。〕今当相偿。」坦大惧，叩头泣谢。勒赐车马、衣服、装钱三百万而遣之。


     是岁，越`斯叟攻成将任回，〔前汉西南夷传云：自`以东北，君长以十数，徙、i都最大。师古曰：徙及i二国也。`，音髓。徙，音斯。此斯，即汉之斯种也；蜀谓之叟。将，即亮翻。任，音壬。〕成主雄遣征南将军费黑讨之。〔费，扶沸翻。〕


     会稽内史周札，一门五侯，〔札封东迁县侯；兄靖子懋，清流亭侯，懋弟赞，武康县侯；赞弟缙，都乡侯；兄k子勰，乌程县侯；凡五侯。会，工外翻。〕宗族强盛，吴士莫与为比；王敦忌之。敦有疾，钱凤劝敦早除周氏，敦然之。周嵩以兄之死，〔事见元帝永昌元年。，鱼岂翻。〕心常愤愤。敦无子，养王含子应为嗣，嵩尝于众中言应不宜统兵，敦恶之。〔恶，乌路翻。〕嵩与札兄子r皆为敦从事中郎。会道士李脱以妖术惑众，士民颇信事之。〔妖，于骄翻。〕






