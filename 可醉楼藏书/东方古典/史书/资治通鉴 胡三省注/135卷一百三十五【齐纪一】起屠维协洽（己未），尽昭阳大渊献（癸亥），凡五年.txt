卷第一百三十五【齐纪一】起屠维协洽（己未），尽昭阳大渊献（癸亥），凡五年


     〔按萧子显齐书崔祖思传：宋朝初议封太祖为梁公，祖思启太祖曰：「谶书云；『金刀利刃齐刈之。』今宜称齐，实应天命。」太祖从之，遂以齐建国。〕


     太祖高皇帝〔讳道成，姓萧氏，字绍伯，小字`将。本居东海兰陵县中都乡中都里，晋惠帝分东海为兰陵郡．故为兰陵郡人。高祖整过江，居晋陵武进县之东城里。时寓居江左者皆侨置本土，加以南名，更为南兰陵人。整生隽，隽生乐子，乐子生承子，承之生帝。〕


     建元元年〔（己未、四七）九是年四月受禅，始改元建元。〕


     春，正月，甲辰，以江州刺史萧嶷为都督荆．湘等八州诸军事荆州刺史，〔嶷，鱼力翻。〕尚书太仆射王延之为江州刺史，安南长史萧子良为督会稽等五郡诸军事、会稽太守。〔庄年已命萧映、萧晃分镇兖、豫矣。嶷，道成次子也；子良，道成之孙也。江左之势，莫重于上流，莫富于东土，故又分布子孙以居之。会，工外翻。守，式又翻。〕


     初，沈攸之欲聚众，开民相告，士民坐执役者甚众；嶷至镇，一百罢遣三千余人。府州仪物，务存俭约，轻刑薄敛，〔敛，力赡翻。〕所部大悦。


     辛亥，以竟陵世子赜为尚书仆射，进号中军大将军、开府仪同三司。〔道成进爵竟陵郡公，故赜为竟陵世子。赜，七革翻。〕


     太傅道成以谢F有重名，必欲引参佐命，以为左长史。尝置酒与论魏、晋故事，因曰：「石苞不早劝晋文，死方恸哭，方之冯异，非知机也。」〔晋文王薨，恸哭曰：「基业如此，而以人臣终乎！」冯匹劝汉光即尊位。道成言石苞不能早劝晋文为禅代之事，比之冯异劝汉光，苞非知机者也；欲以此言感动谢F耳。F，敷尾翻。〕F曰：「晋文世事魏室，必将身终，北面；借使魏依唐、虞故事，亦当三让弥高。」〔言三以天下让，则节行弥高也。〕道成不悦。甲寅，以F为侍中，更以王俭为左长史。〔更，工衡翻。〕


     丙辰，以给事黄门侍郎萧长懋为雍州刺史。〔长懋，道成嫡长孙也。〕


     二月，丙子，邵陵殇王友卒。


     辛巳，魏太皇太后及魏主如代郡温泉。


     己亥，魏太皇太后及魏主如西宫。〔西宫，魏太祖天赐元年所筑。〕


     三月，癸卯朔，日有食之。


     甲辰，以太傅为相国，总百揆，封十郡，为齐公，〔时以青州之齐郡、徐州之梁郡、南徐州之兰陵、鲁郡、琅邪、东海、晋陵、义兴、扬州之吴郡、会稽十郡封。〕加九锡；其骠骑大将军、扬州牧、南徐州刺史如故。〔骠，匹妙翻。骑，奇寄翻。〕己〔【章：甲十一行本「己」作「乙」；乙十一行本同；张校同。】〕巳，诏齐国官爵礼仪，并仿天朝。〔朝，直遥翻。〕丙午，以世子赜领南豫州刺史。


     杨运长去宣城郡还家，齐公遣人杀之。〔杨运长守宣城，见上卷宋升明元年。〕凌源令潘智与运长厚善；〔萧子显齐志：临淮郡有凌县。应邵曰：凌水出凌县西南入淮。郦道元曰：凌水出凌县，东流，径其县故城东，而东南流入淮。〕临川王绰，义庆之孙也，〔义庆，长沙王第二子，袭道规封。〕若招合内外，计多有从者。台城内人常有此心，苦无人建意耳。」智即以告齐公。庚戌，诛绰兄弟及其党与。


     甲寅，齐公受策命，赦其境，内以石头为世子宫，一如东宫。褚渊引何曾自魏司徒为晋丞相故事，求为齐官，齐公不许。以王俭为齐尚书右仆射，领吏部；俭时年二十八。


     夏，四月，壬申朔，进齐公爵为王，增封十郡。〔时又增徐州之南梁、陈、颖川、陈留、南兖州之盱眙、山阳、秦、广陵、海陵、南沛等十郡。〕


     甲戌，武陵王赞卒，非疾也。〔史言齐杀之。〕


     丙戌，加齐王殊礼，进世子为太子。


     辛卯宋顺帝下诏禅位子齐。壬辰，帝当临轩，不肯，出逃于佛盖之下，〔自晋以来，宫中有佛屋，以严事佛像，上为宝盖以覆之，宋帝逃于其下。〕王敬则勒兵殿庭，以板舆入迎帝。太后惧，自帅阉人索得之，〔帅，读曰率。阉，衣廉翻。索，止客翻。〕敬则启譬令出，引令升车。帝收泪谓敬则曰：「欲见杀乎t」敬则曰：「出居别宫耳。官先取司马家亦如此。」帝注而弹指曰：「愿后身世世勿复生天王家！」〔复，扶又翻。〕宫中皆哭。帝拍敬则手曰：「必无过虑，当饷辅国十万钱。」〔敬则时为辅国将军。史言帝庸。〕是日，百僚陪位。侍中谢F在直，当解玺绶，阳为不知，曰：「有何公事t」传诏云：「解玺绶授齐王。」〔传诏，属中书舍中，出入宣传诏旨。又考南史，郡府谓之传教，天台谓之传诏。玺，斯氏翻。绶，音受。〕F曰：「齐自应有侍中。」乃引枕卧。传诏惧，使F称疾，欲取兼人，〔欲取兼付中者。〕F曰：「我无疾，何所道！」遂朝服步出东掖门，仍登车还宅。〔朝，直遥翻。〕乃以王俭为侍中，解玺绶。礼毕，帝乘画轮车，〔画轮车者，车轮施文画也。晋志云：画轮车，上开四望，绿油幢，朱丝络，两箱里饰以金锦，黄金涂，五采。萧子显曰：漆画轮车，金涂校饰，如辇，微有减降。杜佑曰：晋制：驾车以采漆画轮毂，上起四夹杖，左右开四望，绿油c朱丝青交络其上，形如辇，其下犹犊车。〕出东掖门就东邸。〔掖，音亦。〕问：「今日何不奏鼓吹t」左右莫有应者。右光禄大夫王琨，华之从父弟也，〔王华早入宋公霸府，元嘉初辅政。吹，尺睡翻。从，才用翻；下同。〕在晋世已为郎中，至是，攀车獭尾恸哭〔獭毛可以辟尘，故悬之于车。〕曰：「人以寿为欢，老臣以寿为戚，既不能先驱蝼蚁，〔谓不能早死也。〕及复频见此事！」鸣咽不自胜，〔复，扶又翻。胜，音升。〕百官雨泣。〔言涕泣如雨也。宋永初元年受晋禅，岁在庚申；八主，六十年而亡。〕


     司空兼太保褚渊等奉玺绶，帅百官诣齐宫劝进；〔帅，读曰率。〕王辞让未受。渊从弟前安成太守照谓渊子贲曰：「司空今日何在t贲曰：「奉玺绶在齐大司马门。」照曰：不知汝家司空将一家物与一家，亦复何谓！」〔照，与照同，之笑翻。复，扶又翻；下乃复同。贲后辞爵庐墓，盖深感照之言也。〕甲午，王即皇帝位于南郊。还宫，大赦，改元。奉宋顺帝为汝阴王，优崇之礼，皆仿宋初。筑宫丹杨，〔丹杨，南史作「丹徒」。丹杨为是。齐史云：筑宫于丹杨故县。〕置兵守卫之。宋神主迁汝阴庙，诸王皆降为公；自非宣力齐室，余皆除国，独置南康、华容、乡三国，以奉刘穆之、王弘、王无忌之后，〔王弘之后不除国，王俭佐命耳。，与萍同。萍乡县，吴宝鼎二年置。宋白曰。楚昭王渡江，获萍实于此。今县北有萍实里、楚王台，因以名县。〕除国者凡二十人。二台官僚，依任摄职，〔二台，谓宋台、齐台。〕名号不同、员限盈长者，别更详议。〔长，直亮翻，多而有余也。〕


     以褚渊为司徒。宾客贺者满座。褚照叹曰：「彦回少立名行，何意披猖至此！〔披猖，言披靡而猖獗也。披，普皮翻。少，诗照翻。行，下孟翻。〕门户不幸，乃复有今日之拜。使彦叵作中书郎而死，不当为一名士邪！名德不昌，乃复有期颐之寿！」〔曲礼曰：人生百年曰期颐。郑注云：期，要也；颐，养也；不知衣服食味，孝子要尽养道而已。〕渊固辞不拜。


     奉朝请河东裴上表，数帝过恶，挂冠径去；帝怒，杀之。〔奉朝请者，奉朝会请召而已，非有职任也。裴在宋朝既无职任，又无卓荦奇节，惟不食齐粟，遂得垂名青史。君子恶没世而名不称，正为此也。朝，直遥翻。，鱼岂翻。数，所具翻。〕太子赜请杀谢F，帝曰：「杀之遂成其名，正应容之度外耳。」久之，因事废于家。


     帝问为政于前抚军行参军沛国刘，〔，胡官翻。〕对曰：「政在孝经。凡宋氏以亡，陛下所以得者，皆是也。陛下若戒前车之失，加以宽厚，虽危可安；若循其覆辙，虽安必危矣。」帝叹曰：「儒者之言，可宝万世！」


     丙申，魏主如崞山。崞，音郭。〕


     丁酉，以太子詹事张绪为中书饮，齐国左卫将军陈显达为中护军，右卫将军李安民为人领军。绪，岱之兄子也。


     戊戌，以荆州刺史嶷为尚书令、骠骑大将军、开府仪同三司、扬州刺史，〔嶷，鱼力翻。骠，匹妙翻。骑，奇寄翻。〕南兖州刺史映为荆州刺史。


     帝命群臣各言得失。淮南、宣城二郡太守刘善明〔江左侨立淮南郡于宣城郡界，故善明兼守二郡。〕「请除宋氏大明、泰始以来诸苛政细制，以崇简易。」〔易，以豉翻。〕又以为：「交州险远，宋末政苛，遂至死叛，〔宋明帝泰始四年，李长仁据交州而叛。〕今大化创始，宜怀以恩德。且彼土所，出唯有珠宝，实非圣朝所须之急，〔朝，直遥翻。〕讨伐之事，谓宜且停。」给事黄门郎清河崔祖思亦上言，以为：「人不学则不知道，〔礼记学记之言。上，时掌翻。〕此悖逆祸乱所由生也。〔悖，蒲内翻，又蒲没翻。〕今无员之官，空受禄力，雕耗民财。无员之官，员外官也，也所谓限外之人是也。禄者，所食之禄；力者，所役之人。〕宜开文武二学，课台、府、州、国限外之人各从所乐，依方习业。〔汉书贾山传：使皆务其方而高其节。注云：方，道也。乐，音洛。〕若有废惰着，遣还故郡，经艺优殊者，待以不次。又，今陛下虽躬履节俭，而群下犹安习侈靡。宜褒进朝士之约素清修者，〔朝，直遥翻。〕贬退其骄奢荒淫者，则风俗可移矣。」宋元嘉之世，凡事皆责成郡县。世祖征求急速，以郡县迟缓，始遣台使督之。〔使，疏史翻；下同。〕自是使者所在旁午，竞作威福，营私纳贩，公私劳扰。会稽太守闻喜公子良上表极陈其弊，〔会，工外翻t〕以为：「台有求须，但明下诏敕，为之期会，则人思自竭；若有稽迟，自依纠坐之科。今虽台使盈凑，会取正属所办，〔谓使者虽多，亦当取办于所属也。〕徒相疑愤，反更淹懈，宜悉停台使。」〔懈，居隘翻。〕员外散骑郎刘思效上言：〔散，悉翻。骑，奇寄翻。〕宋自大明以来，渐见凋弊，征赋有加而天府尤贫。〔天，庥谓天子之府藏也。〕小民嗷嗷，殆无生意；而贵族富室，以侈丽相高，乃至山泽之民，不敢采食其水草。陛下宜一新王度，〔王度，王法也。〕革正其失。」上皆加褒赏，或以表付外，使有司详择所宜，奏行之。已亥，诏：「二宫诸王，悉不得营立屯邸，封略山湖。」〔二宫，谓上宫及东宫。上宫，诸王皇子也；东宫，诸王皇孙也。杜预曰：不以道取曰略。又曰：略，封界也。〕


     魏主还平城。〔还，从宣翻，又如字。〕


     魏秦州刺史尉洛侯、雍州刺史宜都王目辰、长安镇将陈提等皆坐贪残不法，洛侯、目辰伏诛、提徙边。尉，纡勿翻。雍，于用翻。将，即亮翻。〕


     又诏以候官千数，〔魏太祖置候官，以伺察内外。〕重罪受赇不列，轻罪吹毛发举，〔言吹毛求疵也。〕宜悉罢之。」更置谨直者数百人，使防逻街术，〔更，工衡翻。逻，郎佐翻。术，读曰遂，引食聿翻。说文曰：术，邑中道。〕执喧`者而已。自是吏民始得安业。


     自泰始以来，内外多虞，将帅各募部曲，屯聚建康。〔将，即亮翻。帅，所类翻。〕李安民上表，以为「自非淮北常备外，余军悉皆输遣；〔输，送也。〕若亲近宜立随身者，听限人数。」上从之；五月，辛亥，诏断众募。〔断，丁管翻。〕


     壬子，上赏佐命之功，褚渊、王俭等进，爵，增户各有差。〔考异曰：南史崔祖思传曰：「帝将加九锡，内外皆赞成之。祖思独曰：『公以仁恕匡社稷，执股肱之义。君子爱人以德，不宜如此。』帝闻而非之曰：『祖甸远同荀令，岂孤所望也。』由此不复处任职，而礼貌甚重。垣崇祖受密旨，参访朝臣。光禄大夫垣闳曰：『身受宋氏厚恩，复蒙明公眷接；进不敢同，退不敢异。』冠军将军崔文仲与崇祖意同。及帝受禅，闳存故爵，文仲、崇祖皆封侯，祖思加官而已。」按宋朝初议c帝为梁公，祖思启高帝曰：「谶云：『金刀利刃齐刈之。』今宜称齐，实应天命。』从之。然则祖思安得尽诚节于宋！今删之。〕处士何点谓人曰：〔处，昌吕翻。〕「我作齐书已竟，赞云：『渊既世族，俭亦国华；不赖舅氏，遑恤国家！』点，尚之孙也。〔何尚之仕宋，贵显于太祖、世祖之时。〕渊母宋始安公主，继母吴郡公主；又尚巴西公主。俭母武康主；又尚阳羡公主。故点云然。


     己未，或走马过汝阴王之门，卫士恐。有为乱者奔入杀王，而以疾闻，上不罪而赏之。辛酉，杀宋宗室阴安公燮等，无少长皆死。前豫州刺史刘澄之，遵考之子也，〔少，诗照翻。长，知两翻。刘遵考见一百二十八卷孝武孝建二年，〕与褚渊善，渊为之固请〔为，于伪翻。〕曰：「澄之兄弟不武，月于刘宗又疏。」故遵弟思考，有子李连，乱蜀。〕


     丙寅，逭尊皇考曰宣皇帝，笪妣陈氏曰孝皇后。〔考异曰：南史在四月甲午，今从齐书。〕


     丁卯，封皇子钧为衡阳王。


     上谓兖州刺史垣崇祖曰：「吾新得天下，索虏必以纳刘昶为辞，侵犯边鄙。〔南谓北为索虏，以魏本索头种也。索，昔各翻。〕寿阳当虏之冲，非卿无以制此虏也。」乃徙崇祖为豫州刺史。


     六月，丙子，〔【严：「子」改「申」】〕诛游击将军姚道和，以其贰于沈攸之也。〔事见上卷宋顺帝升明之元年也。〕


     甲子，立王太子赜为皇太子；皇子嶷为豫章王，映为临川王，晃为长沙王，晔为武陵王，蔽安成王，锵为鄱阳王，铄为桂阳王，鉴为广陵王；〔晔，筠辄翻。保古老翻。锵，于羊翻。铄，书药翻。〕皇孙长懋为南郡王。


     乙酉，葬宋顺帝于遂宁陵。


     帝以建康居民舛杂，多奸盗，欲立符伍以相检括，右仆射王俭谏曰：「京师之地，四方辐凑，必也持符，于事既烦，理成不旷；谢安所谓『不尔何以为京师』也。」乃止。


     初，交州刺史李长仁卒，从弟叔献代领州事，以号令未行，遣使求刺史于宋。〔从，才用翻。使，疏吏翻。〕未以南海太守沈焕为交州刺史，以叔献为焕宁远司马、武平．新昌二郡太守。〔吴孙冉ê馊年，讨扶严夷，以其地置武平郡；是年，又分交趾立新兴郡，晋武帝泰康三年，更名新昌；皆属交州。隋废武平郡为隆平县，废新昌郡为嘉宁县，并属交趾郡。唐改隆平为太平，仍属交趾，以嘉宁县为峰州。〕叔献既得朝命，〔朝，直遥翻。〕人情服从，遂发兵守险，不纳焕。焕停郁林，病卒。


     秋，七月，丁未，诏曰：「交趾、比景独隔书朔，〔言其拒命不受正朔也。古者，天子常以季冬颁来岁十二月之朔于诸侯，诸侯受而藏之祖庙，至月朔则以特羊告庙，请而行之。〕斯乃前运方季，因迷遂往。宜曲赦交州，即以叔献为刺史，抚安南土。」


     魏葭芦镇主杨广香请降，〔降，户江翻。〕丙辰，以广香为沙州刺史。〔以舆地记参考，此沙州当置于唐利州景谷县界。〕


     八月，乙亥，魏主如方山；〔方山在平城北如浑水上，魏主与冯太后将营寿陵于此，故数至其地。〕丁丑，还宫。


     上闻魏将入寇，九月，乙巳，以豫章王嶷为荆、湘二州刺史，都督如故；〔是年春正月，以嶷刺荆州，都督八州，今兼刺湘州。〕以临川王映为扬州刺史。


     丙午，以司空褚渊领尚书令。


     壬子，魏以侍人、司徒、东阳王丕为太尉，侍中、尚书右仆射陈建为司徒，侍中、尚书代人苟颓为司空。〔魏书官氏志：神元时，余部内入诸姓有若干氏，后改为苟氏。〕


     庚申，魏陇西宣王源贺卒。


     冬，十月，己巳朔，魏大赦。


     癸未，〔【严：「癸未」改「辛巳」。】〕汝阴太妃王氏卒，〔即宋明帝王皇后也。顺帝禅位，封汝阴王，太后降为太妃。〕谥曰宋恭皇后。


     初，晋寿民李乌奴与白水氐杨成等寇梁州，〔水经注：白水西北出临洮县东南西倾山，水色白浊，东南入阴平界。氐居水上者号白水氐。〕梁州刺史范柏年说降乌奴，击成，破之。〔说，输芮翻。降，户江翻。〕及沈攸之事起，〔见上卷宋顺帝升明元年。〕柏年遣兵出魏兴，声云入援，实候望形势。事平，朝廷遣王玄邈代之。诏柏年与乌奴俱下，乌奴劝柏年不受代；柏年计未决，玄邈已至，柏年乃留乌奴于汉中，还至魏兴，盘桓不进。左卫率豫章胡谐之尝就柏年求马，柏年曰：「马非狗也，安能应无已之求！」待使者甚薄；使者还，语谐之曰：「柏年云：『胡谐之可物狗！所求厌！』」〔语，牛倨翻。厌，于盐翻。〕谐之恨之，谮于上曰：「柏年恃险聚众，欲专据一州。」上使雍州刺史南郡王长懋诱柏年，启为府长史。〔雍，于用翻。诱，音酉。〕柏年至襄阳，上欲不问，谐之曰：「见虎格得，而纵上山乎t」格，捕也，`也。〕甲午，赐柏年死。李乌奴叛入氐，依杨文弘，引氐兵千余人寇梁州，陷白马戍。〔白马戍在沔水北，即阳平关也。〕王玄邈使人诈降诱乌奴，〔降，户江翻。〕乌奴轻兵袭州城，玄邈伏兵邀击，大破之，乌奴挺身复走入氐。


     初，玄邈为青州刺史，〔宋泰始初，玄邈据盘阳以拒魏，因用为青州刺史。〕上在淮阴，为未太宗所疑，〔事见一百三十二卷泰始六年。〕欲北附魏。遣书结玄邈。玄邈长史清河房叔安曰：「将军居方州之重，无故举忠孝而弃之，三齐之士，宁蹈东海而死耳，〔自项羽分立诸侯王，分齐地为三王，后遂称齐地为三齐，犹关中称二秦也。〕不敢随将军也。」玄邈乃不答上书。〔考异曰：南史云：「仍遣叔安奉表诣阙告之，帝于路执之，并求玄邈表。叔安曰：『王将军表上天子，不上将军。且仆之所言，利国家不利将军，无所应问。』荀伯玉劝帝杀之，帝曰：『物各为主，无所责也。』按太祖时为边将，若执叔安，又不杀，便应不复为宋臣。齐书无此事，今不取。〕及罢州还，至淮阴，严军直过；至建康，启太宗，称上有异志。及上为骠，〔苍梧既s，上进骠骑大将军。〕引为司马，玄邈甚惧，而上待之如初。及破乌奴，上曰：玄邈果不负吾意遇也。」叔安为宁蜀太守，〔宋永初中，分广汉为宁蜀郡。〕上赏其忠正，欲用为梁州，会病卒。


     十一月，辛亥，立皇太子妃裴氏。


     癸丑，魏遣假梁郡王嘉督二将出淮阴，陇西公琛督三将出广陵，河东公薛虎子督三将出寿阳，奉丹杨王刘昶入寇；景和之初，昶奔魏。将，即亮翻；下同。〕许昶以克复旧业，世胙江南，称藩于魏。〔建置社稷曰胙，又，守社稷曰胙。〕蛮酋桓诞请为前驱，〔宋明泰豫元年，诞降魏。酋，慈由翻。〕以诞为南征西道大都督。义阳民谢天盖自称司州刺史，欲以州附魏，魏乐陵镇将韦珍引兵渡淮应接。〔魏置乐陵镇于比阳，在今唐州界。〕豫章王嶷遣中兵参军萧惠朗将二千人助司州刺史萧景先讨天盖，韦珍略七千余户而去。〔考异曰：齐萧景先传云：「天盖与虏相构扇，景先言于督府。豫章王遣惠朗助景先讨天盖党与。虏寻遣伪南部尚书类跋屯汝南，洛州刺史昌黎王冯沙屯清丘，景先严备待敌。虏退。」魏韦珍传云：「天盖自署司州刺史，规以内附。事泄，为道成将崔慧景所攻围，诏珍帅在镇士马渡淮援接。时道成闻珍将至，遣将荀元宾据淮，逆拒珍，珍腹背奋击，破之。天盖寻为左右所杀，降于慧景。珍乘胜驰进，又破慧，景拥降民七千余户内徙，表置城阳、刚陵、义阳三郡以处之。」按魏将无类跋、冯莎，而慧景亦非讨天盖之将。盖时二国之史，各出传闻，互有讹谬。今约取二史大概而用之。〕景先，上之从子也。〔从，才用翻。〕南兖州刺史王敬则闻魏将济淮，委镇还建康，士民惊散，既而魏竟不至。上以其功臣，不问。


     上之辅宋也，遣骁骑将军王洪范使柔然，约与共攻魏。洪范自蜀出吐谷浑历西域乃得达。〔骁，坚尧翻。骑，奇寄翻；下同。使疏吏翻。吐，从暾入声。谷，音浴。考异曰：齐书作「王洪轨」。今从齐纪。〕至是，柔然十余甲骑寇魏，至塞上而还，。〔还，从宣翻，下如字。〕


     是岁，魏诏中书监亮允议定律令。允虽笃老，而志识王衰。诏以允家贫养薄，令乐部丝竹十人五日一诣允以娱其志，朝晡给膳，朔望致牛酒，月给衣绵绢；入见刖备几杖，问以政治。〔晡，奔谟翻。见，贤遍翻。治，直吏翻。〕


     契丹莫贺弗勿干帅部落万余口入附于魏，居白狼水东。〔契丹酋帅曰莫贺弗。隋书曰：契丹与库莫奚皆东胡种，为慕容氏所破，窜于松漠之间。是时为高丽所侵，求内附于魏。水经注：白狼水出右北平白狼县东南，北流，径龙城西南，又东南流，至辽东房县入于辽水。初学记：狼河附黄龙城东北下，即白狼水。契，欺讫翻，又音吃。帅，读曰率。〕


     二年〔（庚申、四八）〕


     春，正月，戊戌朔，大赦。


     以司空褚渊为司徒，尚书右仆射王俭为左仆射；渊不受。〔考异曰：齐书，「建元二年正月，以渊为司徒。十二月戊戌，以渊为司徒。四年六月癸卯，以司徒褚渊为司空。八月癸卯，司徒褚渊薨。」渊传：「三年为司徒，又固让。四年寝疾逊位，改授司空。及薨，诏曰：『司徒奄至薨逝。』盖二年正月辞，十二月受耳。纪、传前后各不相顾。〕


     辛丑，上祀南郊。


     魏陇西公琛等攻拔马头，戍杀太守刘从。〔琛，丑林翻。〕乙卯，诏内外纂严，发兵拒魏，征南郡王长懋为中军将军，镇石头。


     魏广川庄王略卒。


     魏师攻锺离，徐州刺史崔文仲击破之。文仲遣军主崔孝伯渡淮，攻魏茌眉戍主龙得侯等，杀之。〔茌，仕疑翻。孙以唬毫，姓也。考异曰：齐纪作「龙渴侯」。今从齐书。〕文仲，祖思之族人也。


     群蛮依组山谷，连带华、湘、雍、郢、司五州之境，〔雍，于用翻。〕闻魏师入寇，□〔【章：甲十一行本空格作「官」字；乙十一行本同；孔本同。】〕尽发民丁，南襄城蛮秦远乘虚寇潼阳，杀县令。〔萧子显齐志，宁蛮府领郡有南襄城、东襄城、北襄城、中襄城郡，盖因群蛮部落分署为郡也。五代志：淮安郡慈丘县有后魏襄城郡。沈宋志，汶阳郡领潼阳、沮阳、高安三县，盖皆宋初置也。水经注曰：东汶阳郡沮阳县，沮水出其西北，东南径汶阳郡北，即高安县界，郡治锡城县，故新城郡之下邑。义熙初，分新城立郡，其地当在临沮县西。萧子显曰：桓温以临沮西界，水陵纡险，道带蛮、，田土肥美，立为汶阳郡以处流民。〕司州蛮引魏兵寇平昌，平昌戍主苟元宾击破之。北上黄蛮文勉德寇汶阳，〔考异曰：齐纪作「文施德」。今从齐书。〕汶阳太守戴元宾〔【严：「宾」改「孙」。弃城奔江陵；〔晋武帝平吴，割中庐之南乡、临沮之北乡，立上黄县，治C乡，属襄阳郡，晋安帝分属长宁郡。宋明帝以名与文帝陵同，改为永宁郡。五代志：竟陵郡章山县，西魏置上黄郡。今荆门长林县，即古之长宁县，有章山。九域志曰：山即禹贡所谓内方也。宋白曰：上黄县，隋改南漳县。〕豫章王嶷遣中兵参军刘尚鹘千人讨之，至当阳，〔章怀太子贤曰:当阳县西北即临沮故城。将，即亮翻；下同。〕勉德请降，秦远遁去。〔降，户江翻。〕


     魏将薛道标引兵趣寿阳，上使齐郡太守刘怀慰作冠军将军薛渊书以招道标；〔趣，七喻翻。冠，古玩翻。〕魏人闻之，召道标还，〔还，从宣翻，又如字。〕使梁郡王嘉代之。怀慰，乘民之子也。〔刘乘民见一百三十一卷宋明帝泰始二年。〕二月，丁卯朔，嘉与刘昶寇寿阳。将战，昶四向拜将士，流涕纵横，〔纵，子容翻。〕曰：「愿同戮力，以雪雠耻！」


     魏步骑号二十万〔骑，奇寄翻。〕豫州刺史垣崇祖集文武议之，欲治外城，堰肥水以自固。皆曰：「昔佛狸入寇，〔见一百二十五卷宋文帝元嘉二十七年。治，直之翻。佛，音弼。〕南平王士卒完盛，收倍于今，犹以郭大难守，退保内城。且自有肥水，未尝堰也，恐劳而无益。」崇祖曰：「若弃外城，虏必据之，外修楼橹，内筑长围，则坐成擒矣。守郭筑堰，是吾不谏之策也。」〔言策已先定，足以制腋，不为人所谏止。〕乃于城西北堰肥水，〔据水经：肥水自黎浆亭北流，过寿春城东。此立堰于西北者，西北，虏冲也；又因上流之势可决以灌虏。今安丰军有小史埭，即崇祖决堰处。〕堰北筑小城，周为深堑，〔堑，七艳翻。〕使数千人守之，曰：「虏见城小，以为一举可取，必悉力攻之，以谋跛堰；吾纵水冲之，皆为流尸矣。」魏人果蚁附攻小城，崇祖着白纱帽，肩舆上城。〔着，则略翻。上，时掌翻。〕晡时，决堰下水；魏攻城之众漂坠堑中，人马溺死以千数。〔溺，奴狄翻。〕魏师退走。


     谢天盖部曲杀天盖以降。〔降，户江翻。〕


     宋自孝建以来，政纲弛紊，簿籍讹谬。上诏黄门郎会稽虞玩之等更加检定，曰：「黄籍，民之大纪，国之治端。〔杜佑曰：黄籍者，户口版籍也。会，工外翻。治，直吏翻；下求治同。〕自顷巧伪日甚，何以厘革t」玩之上表，以为：「元嘉中，故光禄大夫傅隆年出七十，犹手自书籍，躬加隐校。〔隐者，痛核其实也。〕今欲求治取正，必在勤明令长。〔长，知两翻。〕愚谓宜以元嘉二十七年籍为正，更立明科，一听首悔；〔首，式又翻〕迷而不返，依制必戮；若有虚昧，州县同科。」上从之。


     上以群蛮数为叛乱，〔数，所角翻。〕分荆、益置巴州以镇之。壬申，以三巴校尉明慧昭为巴州刺史，领巴东太守。〔宋明帝泰始二年，以三峡险隘，山蛮寇贼，议立三巴校尉以镇之，寻省，顺帝升明二年复置。校，户教翻〕是时，齐之境内，有州二十三，郡三百九十，县千四百八十五。〔州，二十三，扬、南徐、豫、南豫、南兖、北兖、北徐、青、冀、广、交、越、荆、巴、郢、司、雍、湘、梁、秦、益、宁也。郡三百九十，有寄治者，有新置者，有俚郡、獠郡、荒郡、左郡、无属县者，有或荒无民户者。郡县之建置虽多，而名存车亡，境土蹙于宋大明之时矣。〕


     乙酉，崔文仲遣军主陈靖拔魏竹邑，杀戍主白仲都；崔叔延破魏睢陵，杀淮阳太守梁恶。竹邑，汉沛郡之竹县也，后汉、晋曰竹邑，后废，魏盖于故地置戍也。贤曰：竹故城在今徐州符离县。睢陵，汉县，属临淮，后汉，晋属下邳，宋孝武大明元年，度属济阴，时入魏，置淮阳郡。〕


     三月，丁酉朔，以侍中西昌侯鸾为郢州刺史。鸾，帝兄安王道生之子也；早孤，为帝所艰，恩过诸子。〔为后鸾夺国杀帝子孙张本。〕


     魏刘昶以雨水方降，表请还师，魏人许之；丙午，遣车骑大将军冯熙将兵迎之。〔骑，奇寄翻。将，即亮翻。〕


     夏，四月，辛巳，魏主如白登山；五月，丙申苜，如火山；〔杜佑曰：云州治云中县，县界有白登山、白登台。水经注曰：白登南有武周川，川东南有火山，山上有火井，南北六十七步，广减尺许，源深不见底，炎势上升，当若微雷发响，以草爨之，则烟腾火发。〕壬寅，还平城。


     自晋以来，建康宫之外城唯设竹篱，而有六门。会有发白虎樽者，〔晋志：正旦元会，设白虎樽于殿庭，樽盖上施白兽，若有能献直言者，则发此樽饮酒。按礼，白兽樽乃杜举之遗式；为白兽盖是后代所为，示忌惮也。白兽，即白虎，晋书避唐讳改曰兽。〕言「白门三重关，竹篱穿不完。」〔重，直龙翻。〕上感其言，命改立都墙。


     李乌奴数乘间出寇梁州，〔数，所角翻。间，古苋翻。〕豫章王嶷遣中兵参军王图南将益州兵从剑阁掩击之；梁、南秦二州刺史崔慧景发梁州兵屯白马，与图南覆背击乌奴，〔嶷，鱼力翻。将，即亮翻。「覆」当作「腹」。〕大破之，乌奴走保武兴。〔考异曰：魏书帝纪：「八月，慧景寇武兴。」今从慧景传。〕慧景，祖思之族人也。


     秋，七月，辛亥，魏主如火山。


     戊午，皇太子穆妃裴氏卒。〔妃卒，谥日穆〕


     诏南郡王长懋移镇西州。


     角成戍主举城降魏；〔角城注见下年。降，户江翻。〕秋，八月，丁酉，魏遣徐州刺史梁郡王嘉迎之。又遣平南将军郎大檀等三将出朐城，〔魏收志：琅邪朐县有朐城。朐，音劬。〕将军白吐头等二将出海西，〔海西，即汉海西县地也。宋明帝失淮北，侨立青州于赣榆县。泰始七年，割赣榆置郁县，立海西郡，齐明帝以为东海郡，东魏武定七年，改海西郡；又分襄贲置海西县。〔将军元泰等二将出连口，〔连口，涟水入淮之口也，时在襄贲县界。隋改襄贲县为涟水县。杜佑曰：楚州涟水县有连口渡。应劭曰；贲，音肥。〕将军封延等三将出角城，镇南将军贺罗出下蔡，〔据班志，下蔡，春秋之州来国也，为楚所灭。后吴取之，至夫差，迁蔡昭侯于此。后四世侯齐竟为楚所灭，故曰下蔡。汉为县，属沛郡，后省。东魏武定六年，以梁黄城戍为下蔡郡，隋为县，属汝阴郡。以下垣崇祖徙下蔡戍考之，则此戍置于淮水之西。五代时，周世宗徙寿春治下蔡，即其地。〕同入寇。


     甲辰，魏主如方山；戊申，游武州山石窟寺。〔水经注曰：武周川水东南流，水侧有石o洹舍并诸窟室，比丘尼所居也。其水又东转灵岩南，凿石开山，因岩结构，真容巨壮，法世所稀。据道元之言，浮屠氏巨丽处也。〕庚戌，还平城。


     崔慧景遣长史裴叔保攻李乌奴于武兴，为氐王杨文弘所败。〔败，补迈翻。〕


     九月，甲午朔，日有食之。


     丙午，柔然遣使来聘。〔使，疏吏翻。〕


     汝南太守常元真、龙骧将军胡青苟降于魏。〔骧，思将翻。降，户江翻。〕


     闰月，辛巳，遣领军李安民循行清、泗诸戍以备魏，〔行，下孟翻。〕


     魏梁邵王嘉帅众十万围朐山，〔帅，读曰率。〕朐山戍主玄元婴城固守，〔孙遥盒，姓也。〕青、冀二州刺史范阳卢绍之遣子奂将兵助之。〔帅，读曰率；下同。〕庚寅，元度大破魏师。台遣军主崔灵建等将万余人自淮入海，夜至，各举两炬；魏师望见，遁去。


     冬，十月，王俭固请解选职，许之；加俭侍中，以太子詹事何戢领选。〔选，须绢翻。戢，阻立翻，又疾立翻。〕上以戢资重，欲加常侍，褚渊曰：圣旨每以蝉冕不宜过多。臣与王俭既已左珥，若复加戢，则八座遂有三貂；〔自汉以来，侍人、常侍皆右貂，令、仆与列曹尚书为八座。据戢传：帝为领军，戢为司徒左长史，相与来往，数与欢燕；戢盖龙潜之旧也。复，扶又翻。〕若帖以骁、游，亦为不少。」〔沈约曰：骁骑将军、游击将军，并汉杂号将军也，魏置为中军。及晋，以领护、左．右卫、骁、游为六军。不少者，谓其取数已多也。少，诗沼翻。〕乃以戢为吏部尚书，加骁骑将军。〔骁，坚尧翻。骑，奇寄翻。〕


     甲辰，以沙州刺史杨广香为西秦州刺史，又以其子炅为武都太守。〔炅，古迥翻，又古惠翻。〕


     丁未，魏以昌黎王冯熙为西道都督，与征南将军桓诞出义阳，镇南将军贺罗出锺离，同入寇。


     淮北四州民不乐属魏，〔四州入魏事见一百三十三卷宋明帝泰始三年。乐，音洛。〕常思归江南，上多遣间谍诱之。〔间，古苋翻。谍，徒协翻。诱，音酉。〕于是徐州民桓标之、〔考异曰：魏书，兰陵民桓富，盖即标之也。今从齐书。〕兖州民徐猛子等所在倮起为寇盗，聚众保五固，推司马朗之为主。魏遣淮阳王尉元、平南将军薛虎子等讨之。〔尉，纡勿翻。〕


     十一月，戊寅，丹阳尹王僧虔上言：「郡县狱相承有上汤杀囚，名为救疾，实行冤暴。因囚有时行瘟疫宜汗，遂上汤以蒸杀之。上，时掌翻。〕岂有死生大命，而潜制下邑！愚谓囚病必先刺郡，〔刺，谓州刺史；郡，谓郡守也。或曰：书病囚之姓名而白之于郡曰刺。〕求司与医对共诊验，〔职司，谓郡曹掌刑狱者。〕远县家人省视，然后处治。」〔处治，谓处方治病也。省，悉景翻。处，昌吕翻。治，直之翻。〕上从之。


     戊子，以杨难当之孙后起为北秦州刺史、武都王，镇武兴。


     十二月，戊戌，以司空褚渊为司徒。渊入朝，以腰扇障日，〔腰扇，佩之于腰，今谓之折迭扇。朝，直遥翻；下同。〕征虏功曹刘祥从侧过，曰：「作如此举止，羞面见入，扇障何益！」渊曰：「寒士不逊！」祥曰：「不能杀袁、刘，安得免寒士！」〔谓杀袁粲，刘秉也。〕祥，穆之之孙也。祥好文学，而性韵刚疏，撰宋书，讥斥禅代；王俭密以闻，坐徙广州而卒。〔刘穆之，宋朝佐命元臣，祥以是得罪于齐，可谓无忝厥祖矣。好，呼到翻。〕


     太子宴朝臣于玄圃，〔东宫有玄圃。〕右卫率沈文季与褚渊语相失，文季怒曰：「渊自谓忠臣，不知死之日何面目见宋明帝！」太子笑曰：「沈率醉矣。」〔史言褚渊失节，人得以面斥之。率，所律翻。〕


     壬子，以豫王嶷为中书监、司空、扬州刺史，以临川王映为都督荆．雍等九州岛诸军事、荆州刺史。〔嶷，鱼力翻。雍，于用翻。〕


     是岁，魏尚书令王苯爵中山王，加镇东大将军；置王官二十二人，以中书侍郎郑羲为傅，郎中令以下皆当时名士。又拜逼薅∈衔妃。〔此事传之史策，可以为王比傩埃　


     三年〔（辛酉、四八一）〕


     春，正月，封皇子锋为江夏王。〔夏，户雅翻。〕


     魏人寇淮阳，围军主成买于甬城，〔「甬城」当作「角城」。水经注：角城在下邳睢陵县，南临淮水。其地据济水入淮之口。后梁武帝置淮阳郡，角城为县，属焉。高闾曰：角城去淮阳十八里。杜佑曰：角城，晋安帝义熙中置，在宿迁县界；五代志作「甬城」。〕上遣领军将军李安民为都督，与军主周盘龙等救之。魏人缘淮大掠，江忠民皆惊走渡江，成买力战而死。盘龙之子奉叔以二百人陷陈深入，〔陈，读曰阵；下魏陈同。〕魏以万余骑张左右翼围之。〔骑，奇寄翻；下同。〕或告盘龙云，「奉叔已没」，盘龙驰马奋抬，直突魏陈，所向披靡。〔抬，色角翻。披，普彼翻。〕奉叔已，出复入求盘龙。〔复，扶又翻。〕父子两骑萦扰，魏数万之众莫敢当者；魏师遂败，杀伤万计。魏师退，李安民等引兵追之，战于孙溪渚，又破之。〔孙溪渚在淮阳之北，清水之滨。〕


     己卯，魏主南巡，司空苟颓留守；丁亥，魏主至中山。


     二月，丁〔【章：甲十一行本「丁」作「辛」；乙十一行本同；孔本同。】〕卯朔，魏大赦。


     丁酉，游击将军桓康复败魏师于淮阳，〔复，扶又翻；下复如同。败，蒲迈翻。〕进攻樊谐城，拔之。〔考异曰：齐纪作「樊阶城」，今从齐书。〕


     魏主自中山如信都；癸卯，复如中山；庚戌，还，至肆州。〔魏收志曰：肆州治九原，天赐二年为镇，真君七年置肆州，领永安、秀容、e门三郡。宋白曰：魏置肆州，理秀容城。秀容本汉阳曲县地。周武帝徙肆州于e门。〕


     沙门法秀以妖术惑众，谋作乱于平城；〔妖，于遥翻。〕苟颓帅禁兵收掩，悉擒之。〔帅，读曰率。〕魏主还平城，有司囚法秀，加以笼头，铁镇无故自解。魏人穿其颈骨，祝之曰：「若果有神，当令穿肉不入。」遂穿以徇，三日乃死。议者或欲尽杀道人，〔考异曰：齐书魏传：「咸阳欲尽杀道人。」按咸阳王禧，时尚幼，太和九年始封，恐非也。〕冯太后不可，乃止。


     垣崇祖之败魏师也，恐魏复寇淮北，〔败，蒲迈翻。复，扶又翻；下今复同。〕乃徙下蔡戍于淮东。既而魏师果至，欲天下蔡；闻其内徙，欲夷其故城，己酉，崇祖引兵渡淮击魏，大破之，杀获千计。〔考异曰：齐书作「丁卯」。按是月辛卯朔，无丁卯。今从齐纪。〕


     晋、宋之际，荆州刺史多不领南蛮校尉，〔校，户教翻；下偏校同。〕别以重人居之。豫章王嶷为荆、湘二州刺史，领南蛮。〔嶷，鱼力翻。〕嶷罢，更以侍中王奂为之，奂固辞，曰：「西土戎烬之后，痍毁难复。〔复如字。〕今复割撤太府，〔自晋永嘉之乱，张氏擅命河西，以都府为太府。今复，扶又翻。〕制置偏校，崇望不足助强，语实交能相弊。且资力既分，职司增广，众劳务倍，文案滋烦，窃以为国计非允。」癸丑，罢南蛮校尉官。〔晋武帝置南蛮校尉，至是罢。〕


     三月，辛酉朔，魏主如肆州；己巳，还平城。


     魏法秀之乱，事连兰台御史张求等百余人，皆以反法当族。尚书令王鼻胫锸锥瘢宥其余党。乃诏：「应诛五族者，降为三族；三族者，门诛；门诛，止其身。」所免千余人。


     夏，四月，己亥，魏主如方山。冯太后乐其山川，〔乐，音洛。〕曰：「他日必葬我于是，不必y山陵也。」乃为太后作寿陵，〔为，于伪翻。〕又建永固石室于山上，欲以为庙。〔水经注曰：方岭上有文明太后陵，陵之东北有高祖陵，二陵之南有永固堂。当之四隅雉列榭、阶、栏、槛及扉、户、梁、壁、椽、瓦，悉文石也。檐前两柱，采洛阳之八风谷石为之，雕镂隐起，以金银间云雉，有若锦焉。堂之内外四侧，结两石扶帐，青石屏风，以文石为缘，并隐起忠孝之容，题刻贞顺之名。庙前镌石为碑、兽石至佳。左右列柏，四周迷禽暗日。南川表二石阙。御路下望，灵泉宫池，皎若图镜。〕


     桓标之等有众数万，寨险求援；庚子，诏李安民督诸将往迎之，〔将，即亮翻。〕又使兖州刺史周山图自淮入清，倍道应接。淮北民桓磊j破魏师于抱犊固。〔磊，落猥翻。魏收志：兰陵郡承县有抱犊山。〕李安民赴救迟留，标之等皆为魏所灭，余众得南归者尚数千家；魏人亦掠三万余口归平城。〔考异曰：魏书云：「南征诸将击破萧道成游击将军桓康于淮阳。道成豫州刺史垣崇祖寇下蔡，昌黎王冯熙击破之。假梁郡王嘉大破道成将，俘获三万余口送平城。」今从齐书、齐纪，亦以魏书参之。〕


     魏任城康王云卒。〔任，音壬。〕


     五月，壬戌，邓至王像舒遣使入贡于魏。邓至者，羌之别种，国于宕昌之南。〔北史曰：邓至者，白水羌也，世为羌豪，因地名号曰至。其地自街亭以东，平武以西，汶岭以北，宕昌以南。或曰：邓至者，因邓艾所至，因以为名。杜佑曰：邓至，今交川郡之南，通化之北；交川、临翼、同昌郡之地也。使，疏吏翻。种，章勇翻。〕


     六月，壬子，大赦。


     甲辰，魏中山宣王王弊洹奔膊。太皇太后、魏主屡至其家视疾。及卒，赠太宰，立庙于平城南。文士为弊靼诗及诔者百余人，〔为，于伪翻。哀诗起于黄鸟。古者卿大夫没，君命有司累其功德，为文以哀之，曰诔。孔颖达曰：诔，累也，累列生时行迹，诔之以作谥。音鲁水翻。〕自称亲姻、义旧，哭送者千余人。〔，仓回翻。〕魏主以弊又猩⒋蠓蛳代蔽尚书令，领吏部曹。〔散，悉翻。〕


     戊午，魏封皇叔简为齐郡王，猛为安丰王。


     秋，七月，己未朔，日有食之。


     上使后军参军车僧朗使于魏。〔朗使，疏吏翻；下同。〕甲子，僧朗至平城。魏主问曰：「齐辅宋日浅，何故遽登大位t」对曰：「虞、夏登庸，身陟元后，〔夏，户雅翻。虞、夏事见尚书。〕魏、晋匡辅，贻厥子孙，〔事见汉、魏、晋纪。〕时宜各异耳。」


     辛酉，柔然别帅他稽帅众降魏。〔别帅，所类翻；稽帅，读曰率。降，户江翻。〕


     杨文弘遣使请降，诏复以为北秦州刺史。〔复，扶又翻。宋顺帝升明元年，文弘降魏。〕先是，杨广香卒，〔先，悉荐翻。〕其众半奔文弘，半奔梁州。文弘遣杨后起淮据白水。上虽授以官爵，而阴敕晋寿太守杨公则使伺便图之。〔伺，相吏翻。〕


     宋升明中，遣使者殷灵诞、苟昭先口魏，闻上受禅，灵诞谓魏典客曰：〔典客，秦官也，汉武帝太初元年更名大鸿胪，至晋，大鸿胪属官又有典客令。〕「宋、魏通好，〔好，呼到翻。〕忧患是同。宋今灭亡，魏不相救，何用和亲！」及刘昶入寇，灵诞请为昶司马，不许。九月，庚午，魏阅武于南郊，因宴群臣；置车僧朗于灵诞下，僧朗不肯就席，曰：灵诞昔为宋使，今为齐民。乞魏主以礼见处。」〔处，昌吕翻。〕灵诞遂与相忿詈。刘昶赂宋降人解奉君于会刺杀会朗，魏人收奉君，诛之；〔解，户买翻，姓也。刺，七亦翻。〕厚送僧朗之丧，放灵诞等南归。及世祖即位，昭先具以灵诞之语启闻，灵诞坐下狱死。〔史竟言其事。下，遐稼翻。〕


     辛未，柔然主遣使来聘，与上书，谓上为「足下」，自称曰「吾」，遗上师子皮F褶，〔遗，于季翻。F褶，骑服也。褶，入翻。〕约共伐魏。


     魏尉元、薛虎子克五固，斩司马朗之，东南诸州皆平。〔东南诸州，谓淮北四州，于魏境为东南也。〕尉元入为侍中、都曹尚书，薛虎子为彭城镇将，〔将，即亮翻。〕迁徐州刺史。时州镇戍兵，资绢自随，不入公库。虎樯媳恚以为：「国家欲取江东，先须积谷彭城。切惟在镇之兵，不减数万，资粮之绢，人十二匹；用度无准，未及代下，〔代，更也；下，替也。〕不免饥寒，公私损费。今徐州良田十万余顷，水陆肥沃，清汴通流，足以溉灌。若以兵绢市牛，可得万头，兴置屯田，一岁之□□给官食。半兵芸殖，余兵屯戍，且耕且可守，不妨捍边。一年之收，过于十倍之绢；□□俱溢，非直戍卒丰饱，亦有吞敌之势。」魏人从之。虎子为政有惠爱，兵民怀之。会沛□□守邵安、下邳太守张攀以赃污为虎子所按，〔沛、下邳皆徐所统。〕各遣子上书，告虎子兴□□通，魏主曰：「虎子必不然。」推按，果虚，诏安、攀皆赐死，二子各鞭一百。〔【张：「一百」作「二百」。


     吐谷浑王拾寅卒，〔吐，从暾入声。谷，音浴〕世子度易侯立。冬，十月，戊子朔，以度易侯为西秦．河二州刺史、河南王。


     魏中书令高闾等更定新律成，〔更，工衡翻。〕凡八百三十二章；门房之诛十有六，大辟二百三十五，杂刑三百七十七。〔辟，毗亦翻。〕


     初，高昌王阚伯周卒，〔高昌建国称王，自伯周始。〕子义成立；是岁，其从兄首归杀义成自立。〔从，才用翻。〕高车王至罗杀首归兄弟，〔可至罗盖即阿伏至罗，「可」当作「阿」。〕以敦煌张明为高昌王国人杀明，立马儒为王。〔教，徒门翻。〕


     四年〔（壬戌，四八二）〕


     春，正月，壬戌，诏置学生二百人，以中书令张绪为国小祭酒。〔晋武帝咸宁四年初立国子学，置国子祭酒。〕


     甲戌，魏大赦。


     三月，庚申，上召司往褚渊、尚书左仆射王俭受遣诏辅太子；壬戌，殂子临光殿。〔年五十六。〕太子即位，大赦。


     高帝沉深有大量，博学能文。性清俭，主衣中有玉导，〔主衣，主供御衣服。禁中有主衣库。〕上敕中书曰：「留此正是兴长病源！」〔长，丁丈翻，今知两翻。〕即命击碎；仍检按有何异物，皆随此例。每曰：「使我治天下十年，〔治，直之翻。〕当使黄金与土同价。」


     乙丑，以褚渊录尚书事，王俭为侍中、尚书令，车骑将军张敬儿开府仪同三司。丁卯，以前将军王奂为左仆射。庚午，以豫章王嶷为太尉。〔骑，奇寄翻。嶷，鱼力翻。〕


     庚辰，魏主临虎圈，〔圈，求远翻。〕诏曰：「虎狼猛暴，取捕之日，每多伤害；既无所益，损费良多，从今勿复捕贡。」〔复，扶又翻。〕


     夏，四月，庚寅，上大行谥曰高皇帝，庙号太祖。丙午，葬泰安陵。〔在晋陵武进县，上考承之先葬于此，所谓武进陵也。〕


     辛卯，追尊穆妃为皇后。〔建元二年，戈子纪裴氏卒，谥日穆。〕六月，甲申朔，立南郡王长懋为皇太子。丙申，立太子妃王氏。妃，琅邪人也。〔妃，王韶之之孙。〕封皇子闻喜公子良为竟陵王，临汝公子卿为庐陵王，应城公子敬为安陆王，〔临汝县属汝南郡。萧子显齐志，应城县属安陵郡。〕江陵公子懋为晋安王，枝江公子隆为随郡王，子真为建安王，皇孙昭业为南郡王。


     司徒褚渊寝疾，自表逊位，世祖不许。〔书新君庙号，以别大行。〕渊固请恳切，以渊为司空，领骠骑将军，侍中、录尚书如故。〔骠，匹妙翻。骑，奇寄翻。〕


     秋，七月，魏发州郡五万人治灵丘道。〔灵丘道，目代郡灵丘南越大山至中山，即古之飞狐道也。治，直之翻。〕


     吏部尚书济阳江谧，〔济，子礼翻。〕性谄躁，〔躁，则到翻。〕太祖殂，谧恨不豫顾命；上即位，谧又不迁官；以此怨望、诽谤。会上不豫，谧诣豫章王嶷请间，曰：〔嶷，鱼力翻。〕「至尊非起疾，东宫又非才，公令欲作何计t」上知之，使御史中丞沈冲奏谧前后罪恶，庚寅，赐谧死。〔沈攸之之反，江谧建假黄钺之议，以此位通显。既以谄躁徼幸，则以谄躁致祸亦宜也。〕


     癸卯，南康简公褚渊卒，世子侍中贲耻其父失节，服除，遂不仕，以爵让其弟秦，屏居墓下终身。〔蓁，侧诜翻。屏，必郢翻。〕


     九月，丁巳，以国哀罢国子学。


     氐王杨文弘卒，诸子皆幼，乃以兄子后起为嗣。九月，辛酉，魏以后为武都王，文弘子集始为白水太守。〔五代史志：武都郡建威县，魏置白水郡，唐贞观初，省建威入将利县。〕


     魏以荆州巴、氐扰乱，〔魏世祖泰延五年置荆州于上洛，领上洛、上庸、魏兴等郡。巴与氐各是一种。〕以镇西大将军李崇为荆州刺史。崇，显祖之舅子也。将之镇，敕发陕、秦二州兵送之，〔魏收地形志：太和十一年，置陕州。是年，太和七年也，当考。，陕，失冉翻〕崇辞曰：「边人失和，本怨刺史。今奉诏代之，自然安靖；但须一诏而已，不愿发兵自防，使之怀惧也。」魏朝从之。崇遂轻将数十骑驰至上洛，〔朝，直遥翻。将，即亮翻。骑，奇寄翻。〕宣诏慰谕，民夷帖然。崇命边戍掠得齐入者悉还之，由是齐人亦还其生口二百计人，二境交和，无复烽燧之警。〔复，扶又翻。〕久之，徙兖州刺史。兖土旧多劫盗，崇命村置一楼，楼皆悬鼓，盗发之发，乱击之；旁村始闻者，以一击为节，次二、次三，俄顷之间，声布百里；皆发人守险要。由是盗发，无不擒获。其后诸州皆效之，自崇始也。


     辛未，以征南将军王僧虔为左光禄太夫、开府仪同三司，以尚书右仆射王奂为湘州刺史。


     宋故建平王景素主簿何昌C、记室王ぜ八举秀才刘Q，〔ぃ抽知翻。Q，资辛翻。〕前后上书陈景素德美，为之讼冤。〔景素死见一百三十四卷宋苍梧王元徽四年。为，于伪翻。〕冬，十月，辛丑，诏听以士礼还葬旧茔。Q，之弟也。〔，胡官翻。〕


     十一月，魏高祖将亲祠七庙，命有司具仪法，依古制备牲牢。器服及乐章；自是四时常祀皆举之。


     世祖武皇帝上之上〔讳赜，字宣远，高帝长子也。〕


     永明元年〔（癸亥、四八三）〕


     春，止月，辛亥，上祀南郊，大赦，改元。


     诏以边境宁晏，治民之官，普复田秩。〔宋文帝元嘉二十七年，有魏师，以军兴减百官奉禄。淮南太守诸葛阐求减俸禄，比内百官，于是诸州郡县丞尉并悉同减。至明帝时，军旅不息，府藏空虚，内外百官，并断奉禄。治，直之翻；下同。〕


     以太尉豫章王嶷领太子太傅。嶷不参朝务，而常密献谋画，上多从之。〔嶷，鱼力翻。朝，直遥翻。〕


     壬戌，立皇弟锐为南平王，铿为宜都王，皇子子明为武昌王，子罕为南海王。


     二月，辛巳，以征虏将军杨炅为沙州刺史、阴平王。〔炅，杨广香之子也。炅，古迥翻，又古惠翻。〕


     辛丑，以宕昌王梁弥机为河、凉二州刺中，〔宕，徒浪翻。〕邓至王像舒为西凉州刺史。


     宋末，以治民之官六年过久，乃以三年为断，〔断，丁乱翻；下专断同。〕谓之小满；而迁换去来，又不能依三年之制。三月，癸丑，诏，自今一以小满为限。


     有司以天文失度，请禳之。〔禳，而羊翻。上曰：「应天以实不以文。我克己求治，思隆惠政；若灾眚在我，〔治，直吏翻。眚，所景翻。。禳之何益！」


     夏，四月，壬午，诏：「袁粲、刘秉、沈攸之，虽末节不终，而始诚可录，」皆命以礼改葬。〔三人死见一百三十四卷宋顺帝升明三年。〕


     上之为太子也，自以年长，〔长，知两翻。〕与太祖同创大业，〔晋安王子勋之乱，帝亦起兵；沈攸之反，帝据湓城为众军节度。〕朝事大小，率皆专断，〔朝，直遥翻。断，丁乱翻。〕多违制度。信任左右张景真，景真骄侈，被服什物，僭拟乘舆；〔被，皮义翻。乘，绳证翻。〕内外畏之，莫敢言者。


     司空咨议荀伯玉，素为太祖所亲厚，〔咨议，即咨议参军。〕叹曰：「太子所为，官终不知，岂得畏死，蔽官耳目！我不启闻，谁当启者！」因太子拜陵，〔拜永安、泰安陵也，皆在武进。〕密以启太祖。太祖怒，命检校东宫。


     太子拜陵还，至方山，晚，将泊舟，〔建康城东北有方山埭，直渎所经也。据沈r传，方山埭在湖熟县界。杜佑曰：东晋至陈，西有石头津，东有方山津，各置津主一人、直水五人，以检察禁物。丹阳记云：秦始皇凿金陵方山，断处为渎。则今淮水经城中入大江，是曰秦淮。〕豫辛王嶷自东府乘飞燕东迎太子，〔飞燕，名马也。〕告以上怒之意。太子夜归，入宫，太祖亦停门钥待之。明日，太祖使南郡王长懋、闻喜公子良宣敕诘责，〔诘，去吉翻。并示以景真罪状，使以太子命收景真，杀之。太子忧惧，称疾。


     月余，太祖怒不解，昼卧太阳殿，王敬则直入，叩头启太祖曰：「官有天下日浅，太子无事被责，〔被，皮义翻。〕人情死惧；愿官往东宫解释之。」太祖无言。敬则因大声宣旨，装束往东宫，又敕太官设馔，〔馔，雏恋翻，又雏翻。〕呼左右索舆，〔索，山客翻。〕太祖了无动意。敬则索衣被太祖，仍牵强登舆。〔被，皮义翻。强，其两翻。〕太祖不得已至东宫，召诸王宴于玄圃。长沙王晃捉华盖，〔捉亦执也。〕临川王映执雉尾扇，〔雉尾扇，编雉尾为之，以障乘舆。〔闻喜公子良持酒j，〔j，楚庚翻，盛酒之器。按太平御览，j即铛字；但铛非丁持者。〕南郡王长懋行酒，太子及豫章王嶷、王敬则自捧酒馔，至暮，尽醉乃还。〔还，从宣翻，又如字。〕


     太祖嘉伯玉忠荩，愈见亲信，军国密事，多委使之，权动朝右。〔朝，直遥翻。〕遭母忧，去宅二里许，冠盖已塞路。左率萧景先、侍中王晏共吊之，〔塞，悉则翻。左率，左卫率也。率，所律翻。〕自至暮，始得前。比出，饥之，气息啡唬〔比，必寐翻。罚积雪翻，疲乏也。〕愤悒形于声貌。〔悒，乙及翻。〕明日，言于太祖曰：「臣等所见二宫门庭，比荀伯玉宅可张雀罗矣。」〔门外可设雀罗，用汉书语。师古注曰：「言其寂静无人行也。」〕晏，王敬弘之从子也。王敬弘见用于元嘉中。从，才用翻。〕


     骁骑将军陈胤叔，先亦白景真及太子得失，而语太子皆云「伯玉以闻。」〔骁，坚尧翻。骑，奇寄翻。语，牛倨翻。〕太子由是深怨伯玉。


     太祖阴有以豫章王嶷代太子之意；而嶷事太子愈谨，〔嶷，鱼力翻。〕故太子友爱不衰。


     豫州刺史垣崇祖不亲附太子，会崇祖破魏兵，〔见上太祖建元三年。〕太祖召还朝，与之密谋。〔朝，直遥翻。〕太子疑之，曲加礼待，谓曰：「世间流言，我已豁怀；自今以富贵相付。」崇祖拜谢。会太祖复遣荀伯玉，〔复，扶又翻。〕敕以边事，受旨夜发，不得辞东宫；太子以为不尽诚，益衔之。


     太祖临终，指伯玉以属太子。〔属，之欲翻。〕上即位，崇祖累迁五兵尚书，伯玉累迁散骑常侍。〔散，悉翻。〕伯玉内怀忧惧，上以伯玉与崇祖善，恐其为变，加意抚之。丁亥，下诏诬崇祖招结江北荒人，欲与伯玉作乱，皆收杀之。


     庚子，魏主如崞山；〔崞，音郭。〕壬寅，还宫。


     闰月，癸丑，魏主后宫平凉林氐生子恂，〔后魏分安定郡置平凉郡，领鹑阴、阴密二县。〕大赦。文明太后以恂当为太子，赐林氏死，自抚养恂。


     五月，戊寅朔，魏主如武州山石窟佛寺。


     车骑将军张敬儿好信梦；〔好，呼到翻。〕初为南阳太守，其妻尚氏梦一手热如火；及为雍州，梦一胛热；〔雍，于用翻。胛，音甲。〕为开府，梦半身热。敬儿意欲无限，常谓所亲曰：「吾妻复梦举体热矣。」〔复，扶又翻。〕又自言梦旧村树高至天，上闻而恶之。〔恶，乌路翻。〕垣崇祖死，敬儿内自疑，会有人告敬儿遣人至蛮中货易，〔资易，即贸易也，以我所有，易我所无。〕上疑其有异志。会上于华林园设八关斋，〔释民之戒：一，不杀生；二，不偷盗；二，不邪淫；四，不妄语；五，不饮酒、食肉；六，不着花N璎珞，香油涂身、歌舞倡伎故往观听；七，不得坐高广大床；八，不得过斋后吃食。己上八戒，故为八关。杂录名义云：八戒者，俗众所一日一夜戒也。谓八戒一斋，通谓八关斋，明以禁防为义也。〕朝臣皆预，于坐收敬儿。〔朝，直遥翻。坐，徂卧翻。〕敬儿脱冠貂投地曰：「此物误我！」丁酉，杀敬儿，并其四子。


     敬儿弟恭儿，常虑为兄祸所及，居于冠军，〔冠军县，自汉以来属南阳郡，唐为邓州临湍县，我朝建隆初废临湍入穰县。冠，古玩翻。〕未常出襄阳，村落深阻，墙垣重复。敬儿每遣信，辄上马属K，〔重，直龙翻。属，之欲翻。K，居言翻，马上盛弓矢之器。〕然后见之。敬儿败问至，席卷入蛮；〔卷，读曰卷。〕后自出，上恕之。


     敬儿女为征北咨议参军谢超宗子妇，超宗谓丹杨尹李安民曰「『往年杀韩信，今年杀彭越；』尹欲何计！」〔用汉书薛公语，激发安民，使之作乱也。〕安民具启之。上素恶超宗轻慢，〔恶，乌路翻。〕使兼御史中丞袁彖奏弹超宗，丁巳，收付廷尉，徙越Q，于道赐死。〔Q，音髓。〕以彖语不刻切，又使左丞王逡之奏弹彖轻文略奏，挠法容非，〔挠，奴教翻。〕彖坐免官，禁锢十年。超宗，灵运之孙；〔超宗，灵运子凤之子。〕彖，之弟也。〔袁死于义嘉之难。，鱼岂翻。〕


     秋，七月，丁丑，魏主及太后如神渊池；〔魏太和元年，起永乐游观殿于北苑，穿神渊池。〕甲申，如方山。


     侍中、左光禄大夫、开府仪同三司王僧虔固辞开府，〔去年，王&#65533;为@除开府。〕谓兄子俭曰：「汝任重于朝，行登三事；〔朝，直遥翻。〕我若复有此授，〔复，扶又翻。〕乃是一门有二台司，吾实惧焉。」累年不拜，上乃许之，戊戌，加僧虔特进。俭作长梁斋，制度小过，僧虔视之，不悦，竟不入户；俭即日毁之。


     初，王弘与兄弟集会，任子孙戏适。僧达跳下地作虎子；僧绰正，坐采蜡烛珠为凤皇，僧达夺取打坏，亦复不惜；僧虔累十二博棋，既不落，亦不重作。〔重，直龙翻。〕弘叹曰：「僧达俊爽，当不减人，然恐终危吾家；〔僧达死见一百二十八卷末世祖孝建三年。〕僧绰当以名义见美；僧虔必为长者，位至公台。」〔长，知两翻。〕已而皆如其言。


     八月，庚申，骁骑将军王洪范自柔然还，经涂三万余里。〔经涂，谓所经由之路王洪范出使事，见高帝建元二年。还，从宣翻，又如字。〕


     冬，十月，丙寅，遣骁骑将军刘缵聘于魏，魏主客令李安世主之。〔主客令即典客令也。〕魏人出内藏之宝，使贾人鬻之于市〔藏，徂浪翻。贾音古。〕缵曰：「魏金玉大贱，当由山川所出。」安世曰：「圣朝不贵金玉，故贱同瓦砾。」〔砾，郎狄翻。〕缵初欲多市，闻其言，内惭而止。缵屡奉使至魏，冯太后遂私幸之。〔史言冯后淫纵。使，疏吏翻；下同。〕


     十二月，乙巳朔，日有食之。


     癸丑，魏始禁同姓为婚。


     王俭进号卫将军，参掌选事。〔选，须绢翻。〕


     是岁，省巴州。〔置巴州见上高帝建元二年。〕


     魏秦州刺史于洛侯，性残酷，刑人必〔【章：甲十一行本「必」作「或」；乙十一行本同；张校同。】〕断腕，拔舌，〔断，丁管翻。腕，乌贯翻。〕分悬四体。合州惊骇，州民王元寿等一时俱反。有司劾奏之，〔劾，户概翻，又户得翻。〕魏主遣使至州，于洛侯常刑人处宣告吏民，然后斩之。


     齐州刺中韩麒麟，为政尚宽，从事刘普庆说麒麟曰：「公杖节方夏，而无所诛斩，何以示威！」麒麟曰：「刑罚所以止恶，仁者不得已而用之。今民不犯法，又何诛乎t若必断斩然后可以立威，当以卿应之！」普庆惭惧而起。〔说，输芮翻。夏，户雅翻。断，丁乱翻。〕






