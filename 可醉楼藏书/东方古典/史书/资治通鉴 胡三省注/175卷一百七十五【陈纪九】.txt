卷第一百七十五【陈纪九】起重光赤奋若（辛丑），尽昭阳单阏（癸卯），凡三年。

     高宗宣皇帝下之下

     太建十三年〔（辛丑、五八一）〕

     春，正月，壬午，以晋安王伯恭为尚书左仆射，吏部尚书袁宪为右仆射。宪，枢之弟也。

     周改元大定。

     二月，甲寅，隋王始受相国、百揆、九锡，〔自初命至是五十一日，乃受。〔【章：十一行本「锡」下有「之命」二字；乙十一行；本孔本同；张校同。】〕建台置官。〔置百官也。丙辰，诏进王妃独孤氏为王后，世子勇为太子。

     开府仪同大将军庾季才，劝隋王宜以今月甲子应天受命。〔庾季才持正旒宇文护擅权之时，而劝进于杨氏革命之日，巫史之学自信其术耳，非胸中真有所见也。〕太傅李穆、开府仪同大将军卢贲亦劝之。于是周主下诏，逊居别宫。甲子，命兼太傅杞公椿奉册，大宗伯赵煚奉皇帝玺绂，禅位于隋。〔册，册书也。周制：皇帝八玺，有传国玺，皆宝而不用。神玺，明受之于天；传国玺，明受之于运。皇帝负扆，则置神玺于筵前之右，置传国玺于筵前之左。又有六玺：其一，皇帝行玺，封命诸侯及三公用之；其二，皇帝之玺，与诸侯及三公书用之；其三，皇帝信玺，发诸夏之兵用之；其四，天子行玺，封命蕃国之君用之；其五，天子之玺，与蕃国之君书用之；其六，天子信玺，征蕃国之兵用之。六玺皆白玉为之，方一寸五分，高寸，螭虎钮。梁敬帝太平元年，周闵帝受魏禅，五主，二十四年而亡。隋主本袭封随公，故国号曰随。以周、齐不遑宁处，故去「蠇」作「隋」，以「蠇」训走故也。蠇，音绰。煚，俱永翻。玺，斯氏翻。绂，音弗。〕隋主冠远游冠；〔远游冠，制似通天冠而前无山述，有展筩横于冠前，皇太子及王者后诸王服之。主冠，古玩翻。〕受册、玺，改服纱帽、黄袍；〔纱帽，白纱帽也，名高顶帽。皇帝服绛纱袍。志曰：开皇初，高祖常服乌沙帽。纪云：秋，七月，上始服黄，百寮毕贺。盖以黄为常服。〕入御临光殿，服衮冕，如元会之仪。〔元会，止日大朝会也。大物充庭，群官各入，就位，再拜。上公一人，诣西陛，解剑升贺，降阶，带剑复位而拜。群官在位又再拜，搢笏三称万岁。〕大赦，改元开皇。命有司奉册祀于南郊。〔告天以受命。〕遣少耱宰元孝矩代太子勇镇洛阳。〔「少耱宰」，当作「小耱宰」。〕孝矩名矩，以字行，天赐之孙也；〔按隋书元孝矩传，祖修义，不言以字行。汝阴王天赐，当魏太和之世，距此时百余年。当考。〕女为太子妃。

     少内史崔仲方劝隋主除周六官，〔周定六官事，始一百六十六卷梁敬帝纪泰元年。「少内史」，当作「小内史」。〕依汉、魏之旧，从之。置三师、三公及尚书、门下、内史、秘书、内侍五省，〔隋志：三师不主事，不置府僚，盖与天子坐而论道者也。三公参议国之大事，依后齐置府僚，无其人则阙。祭祀则太尉亚献，司徒奉俎，司空行扫除；其位多旷，皆摄行事；寻省府及火佐。置公，则坐于尚书都省。朝之众务，总归于台阁。尚书省事无不总，置令、左．右仆射各一人，总吏部、礼部、兵部、都官、度支、工部六曹事。属官左．右丞各一人，都事八人，分司管辖。六曹尚书，分统三十六侍郎，各司曹务，直宿禁省，如汉之制。门下省置纳言、给事黄门侍郎、散骑常侍．侍郎．通直．员外、谏议，大夫等官。内史省置监、令、侍郎、舍人等官、秘书省置监、丞、郎等官，领著作、太史二曹。内史省即中书省，避武元讳，改曰内史。门下、内史二省，主出纳、朝直、代言，犹有职事。秘书省较优闲。内侍省则皆宦官也。〕御史、都水二台，〔御史台置大夫、治书侍御史、侍御史、殿内侍御史、监察御史等官。都水台置使者及丞、参军、河堤谒者，又领掌船局及诸津都水尉、津尉、丞、长等官。〕太常等十一寺，〔太常、光禄、卫尉、宗正、太仆、大理、鸿胪、司农、太府九寺，并置卿、少卿、丞、主簿、录事等员。国子寺置祭酒，属官有主簿、录事、国子．太学．四门．书等学、各置博士、助教。将作寺置大匠、丞、主簿、录事，统左、右校署令。〕左右卫等十二府，〔左．右卫、左．右武卫、左．右武候、左．右领左右、左．右监门、左．右领军，各置大将军、将军、长史、司马、录事、功．仓．兵．骑等曹参军、法曹．铠曹行参军、行参军等员。〕以分司统职。又置上柱国至都督十一等勋官，以酬勤劳；〔隋采后周之制，置上柱国、柱国、上大将军、大将军、上开府仪同三司、开府仪同三司、上仪同三司、仪同三司、大都督、帅都督、都督，总十一等。〕特进至朝散大夫七等散官，〔特进、左．右光禄大夫、金紫光禄大夫、银青光禄大夫、朝议大夫、朝散大夫，总七等。朝，直遥翻。散，悉亶翻。〕以加文武官之有德声者。改侍中为纳言。〔以考讳忠，故改侍中为纳言。〕以相国司马高颎为尚书左仆射，兼纳言，〔颎，古迥翻。射，音夜。〕相国司录京兆虞庆则为内史监，兼吏部尚书，相国内郎李德林为内史令。〔相，息亮翻。相国内郎，相国府从事中郎，避讳改为内郎。〕

     乙丑，追尊皇考为武元皇帝，〔皇考，周随国桓公杨忠。〕庙号太祖；皇妣吕氏为元明皇后。丙寅，修庙社。〔时自高祖以下置四亲庙，同殿异室而已，无受命之祧。塺稷并列于含光门内之右。〕立王后独孙为皇后，〔「独孤」之之下逸「氏」字。〔【章：十一行本正有「氏」字；乙十一行本同；孔本同。】〕王太子勇为皇太子。丁卯，以太尉〔【章：十二行本作「大将军」三字；乙十一行本同；孔本同；张校同。】〕赵煚为尚书右仆射。己巳，封周静帝为介公。〔煚，居永翻。周主虽禅死乃有谥，通鉴先以谥书之。介，古国名。〕周氏诸王皆降爵为公。

     初，刘、郑矫诏以隋主辅政，〔刘、郑，刘昉、郑译朼也。矫诏事见上卷上年。〕杨后虽不预谋，然以嗣子幼冲，恐权在他族，闻之，甚喜。后知其父有异图，意颇不平，形于言色，及禅位，愤惋逾甚。〔嗣，祥吏翻。惋，乌贯翻。〕隋主内甚愧之，改封乐平公主，〔乐平郡公主。五代志：太原郡乐平县，旧置乐平郡。乐，音洛。〕久之，欲夺其志；公主誓不许，乃止。

     隋主与周载下大夫北平荣建绪有旧，〔「载」下逸「师」字。后周置载师之官，属地官，有中大夫，有下大夫。北平郡，治卢龙。荣姓出周荣公。庄子有荣启期。〕隋主将受禅，建绪为息州刺史；〔五代志：汝南郡新息县，后魏置东豫州，梁改西豫州，又改淮州，东魏复曰东豫州，后周改曰息州。〕将之官，隋主谓曰：「且踌躇，〔踌，直由翻。躇，陈如翻。踌躇，住足也。〕当共取富贵。」建绪正色曰：「明公此旨，非仆所闻。」及即位，来朝，帝谓之曰：「卿亦悔不﹖」〔朝，直遥翻。不，读曰否。〕建绪稽首曰：「臣位非徐广，情类杨彪。」〔稽，音启。徐广事见一百一十九卷宋高祖永初元年。杨彪事见六十九卷魏主帝黄初二年。〕帝恕曰：「朕虽不晓书语，亦知卿此言不逊！」

     上柱国窦毅之女，闻隋受禅，自投堂下，抚膺太曰：「恨我不为男子，救舅氏之患！」〔抚，与拊同，拍也。膺，胸也。太息，愤而舒气长也。〕毅及襄阳公主掩其口曰：「汝勿妄言，灭吾族！」毅由是奇之。及长，以适唐公李渊。渊，&#59697;之也。〔&#59697;，周柱国李虎之子。李渊始见于此。长，知两翻。&#59697;，音丙。〕

     虞庆则劝隋主尽灭宇文氏，高颎、杨惠亦依违从之，〔依违者，不敢言其不可。〕李德林固争，以为不可，隋主作色曰：「君书生，不足与议此！」于是周太祖孙谯公干恽、冀公绚，〔恽，于粉翻。绚，许县翻。〕闵帝子纪公湜，〔湜，常职翻。〕明帝小酆公贞、宋公实，高祖子汉公赞、秦公贽、曹公允、道公充、蔡公兑、荆公元，宣帝子莱公衍、郢公术皆死。〔通鉴书宣帝子衍始终备，但目录书大成元年立太子衍，亦自背驰。〕德林由此品位不进。

     乙亥，上耕藉田。〔藉，在亦翻。〕

     隋主封其弟邵公慧为滕王，安公爽为卫王，〔邵、安皆以州为封国。〕子鴈门公广为晋王，俊为秦王，秀为越王，谅为汉王。

     隋主赐李穆诏曰：「公既旧德，且又父党。〔李穆与隋主之父忠比肩事周，皆为功臣。〕敬惠来旨，义无有违。〔谓穆劝之受命也。〕即以今月十三日恭膺天命。」〔孔安国曰：膺，当也。〕俄而穆入朝，〔自并州入朝。朝，直遥翻。〕帝以穆为太师，赞拜不名；子孙虽在襁褓，〔襁，居两翻，负儿衣。褓，博抱翻，抱儿衣。〕悉拜仪同，一门执象笏者百余人，〔隋志曰：按礼：笏，诸侯以象，凡有指画于君前用笏，受命书于笏。笏，毕用也。五经要义曰：所以记事，防忽忘。礼图云：度二尺有六寸，中博二寸，其杀六分去一。晋、宋以来，谓之手板，此乃不，经今还谓之笏，以法古名。自西魏以降，五品以上，通用象牙，六品已下，兼用竹木。笏，呼骨翻。〕贵盛无比。又以上柱国窦炽为太傅，幽州总管于翼为太尉。李穆上表乞骸骨，〔人臣致身以事君，身非己有，故求闲者自言乞骸骨。上，时掌翻。〕诏曰：「吕尚以期颐佐周，〔记：百年曰期颐。吕尚遇文王，年八十矣，佐文王以及武王，则是期颐之夫也。〕张苍以华皓相汉，〔华皓，谓白首也。张苍免相后，口中无齿，食乳，年百余岁乃卒。〕高才命世，不拘常礼。」仍以穆年耆，敕蠲朝集，〔蠲，免也。朝集，犹言朝会也。朝，直遥翻。〕有大事，就第询访。〔用古人「欲有谋焉则就之」之意。隋主姑以是恩李穆耳，非欲与之大有为也。〕

     美阳公苏威，〔美阳，古县名，汉、晋属扶风，五代志不见，盖已省废，姑以古县名封爵之耳。〕绰之子也，〔苏绰佐宇文泰以兴周。〕少有令名，周晋公护强以女妻之。〔少，诗照翻。强，其两翻。妻，七细翻。〕威见护专权，恐祸及己，屏居山寺，以讽读为娱。〔屏，必郢翻。〕周高祖闻其贤，除车骑大将军、仪同三司，〔骑，奇寄翻。〕又除稍伯下大夫，〔稍，所教翻。〕皆辞疾不拜；宣帝就除开府仪同大将军。隋主为丞相，高颎荐之，隋主召见，与语，大悦；居月余，闻将受禅，遁归田里。〔观苏威之初，其立身何可议哉至于末节，展转于宇文化及、李密、王世充之朝，何其可鄙也！君子是以知令终之难。〕颎请追之，〔追者，寻其后而召之。〕隋主曰：「此不欲预吾事耳，置之。」及受禅，征拜太子少保，追封其大为邳公，〔邳亦以州名为公国。少，始照翻。〕以威袭爵。

     丁丑，隋以晋王广为并州总管。三月，戊子，以上开府仪同三司贺若弼为吴州总管，镇广陵；〔考异曰：隋书帝纪云「楚州」，今从弼传。〕和州刺史河南韩擒虎为庐州总管，镇庐江。〔广陵为吴州，仍周旧也。历阳为和州，仍齐旧也。隋书：韩擒虎，河东垣人。「河南」当作「河东」。五代志：庐江郡，梁置南豫州，又改合州，开皇初改庐州。盖梁之南豫、合州，皆治合肥，合州因合肥而名也。庐江在合肥东五十里，既徙治庐江，故以庐名州。若，人者翻。〕隋主有并吞江南之志，问将帅于高颎，〔将，即亮翻。帅，所类翻。〕颎荐弼与擒虎，故置于南边，使潜为经略。

     戊戌，以太子少保苏威兼纳言、度支尚书。〔度支尚书，统度支、户部、金部、仓部。度，徒洛翻。〕

     初，苏绰在西魏，以国用不足，制征税法颇重，〔后周太祖作相，置载师，掌任土之法，辨夫家田里之数，会六畜车乘之稽，审赋役敛弛之节，制畿疆修广之域，颁施惠之要，审牧产之政。司均，掌田里之政令，凡人口十巳上，宅五亩；口九已上，宅四亩；口五已下，宅三亩。有室者田百四十亩，丁者田百亩。司赋，掌功赋之政令，凡人自十八以至六十有四与轻癃者皆赋之。其赋之法，有室者岁不过绢一疋，绵八两，粟五斛；丁者半之。其非桑土，有室者布一疋，麻十斤；丁者又半之。丰年则全赋，中年半之，下年一之，皆以时征焉。若艰荒凶札，则不征其赋。又有市门之税。自今观之，亦不为重矣而苏绰犹望后之弛之，可谓志于民矣。〕既而叹曰：「今所为者，譬如张弓，非平世法也。后之君子，谁能弛之！」威闻其言，每以为己任。至是，奏减赋役，务从轻简，隋主悉从之，〔苏威为度支尚书，居可言可行之地。〕渐见亲重，与高颎参掌朝政。〔朝，直遥翻。〕帝尝怒一人，将杀之；威入合进谏，帝不纳，将自出斩之，威当帝前不去；帝避之而出，威又遮止。帝拂衣而入，良久，乃召威谢曰：「公能若是，吾无忧矣。」赐马二匹，钱十余万，寻复兼大理卿、京兆尹、御史大夫，本官悉如故。

     治书侍御史安定梁毗，以威兼领五职，〔汉宣帝幸宣室，斋居决事，令侍御史二人治书侍侧，魏、晋因别置治书侍御史。安定郡，泾州。五职，纳言、度支尚书、大理卿、京兆尹、御史大夫也。治，平声。〕安繁恋剧，无举贤自代之心，抗表劾威，〔劾，户慨翻，又户得翻。〕帝曰：「苏威朝夕孜孜，〔孜孜，不怠也。〕志存远大，何遽迫之！」因谓朝臣曰：「苏威不值我，无以措其言；我不得苏威，何以行其道。杨素才辩无双，至于斟酌古今，助我宣化，非威之匹也。〔匹，偶也。〕威若逢乱世，南山四皓，岂易屈哉！」〔四皓，东园公、绮里季、夏黄公、角里先生，遭秦之乱，隐隐于商山，须眉皓白，故曰四皓。商山在长安南，故曰南山。隋主以苏威隐遯于周世，故云然。易，以鼓翻。〕威尝言于帝曰：「臣先人每戒臣云：〔先人，谓威父绰。〕『只读孝经一卷，足以立身治国何用多为！』」帝深然之。〔治，直之翻；下同。〕

     高颎深避权势，上表逊位，〔上，时掌翻。〕让于苏威，帝欲成其美，〔成其让贤之美。〕听解仆射。数日，帝曰：「苏威高蹈前朝，〔前朝，谓周朝。高蹈，谓其隐遯不仕。蹈，践也，履也；高蹈，言践履之高。朝，直遥翻。〕颎能推举。吾闻进贤受上赏，〔汉武帝诏曰：进贤受上赏，蔽贤蒙显戮，古之道也。〕宁可使之去官！」命颎复位。颎、威同心协赞，政刑大小，帝无不与之谋议，然后行之。故革命数年，天下称平。

     太子左庶子卢贲，以颎、威执政，心甚不平，时柱国刘昉亦被疏忌。贲因讽昉及上柱国元谐、李询、华州刺史张宾等谋黜颎、威，〔五代志：京兆郡郑县，后魏置东雍州，并华山郡，西魏改曰华州。昉，甫两翻。被，皮义翻。华，户化翻。〕五人相与辅政。又以晋王广有宠于帝，私谓太子曰：「贲欲数谒殿下，〔数，所角翻。〕恐为上所谴，愿察区区之心。」谋泄，帝穷治其事，〔治，直之翻。〕昉等委罪于宾、贲。公卿奏二人当死，帝以故旧，不忍诛，并除名为民。〔二人皆翼戴隋主于潜跃者也。张宾，道士也。隋主作辅，宾自言洞晓星历，盛言有代谢之征，且言上仪表非人臣之相，由是大被知遇，常在幕府。〕

     庚子，隋诏前代品爵，皆依旧不降。〔此普谓中外官也。〕

     丁未，梁主遣其弟太宰岩入贺于隋。〔贺受命也。〕

     夏，四月，辛巳，隋大赦。戊戌，悉于太常散乐为民，仍禁杂戏。〔后齐之季有散乐，周天元即位，悉征诣长安，隶太常。隋今放之。〕

     散骑常侍韦鼎、兼通直散骑常侍王瑳聘于周。〔散，悉亶翻。骑，奇寄翻。瑳，七何翻，又七可翻。〕辛丑，至长安，隋已受禅，隋主致之介国。〔说文：致，送诣也。周主时封介公。〕

     隋主召汾州刺史韦冲为兼散骑常侍。〔五代志：文城郡，东魏置南汾州，后周改为汾州。散，悉亶翻。〕时发稽胡筑长城，〔按隋纪，寺修筑长城，二旬而罢。〕汾州胡千余人，在涂亡叛。帝召冲问计，对曰：「夷狄之性，易为反复，〔易，以豉翻。〕皆由牧宰不称之所致。〔称，尺证翻。〕臣諘以理绥静，可不劳兵而定。」帝然之，命冲绥怀叛，月余皆至，并赴长城之役。冲，敻之子也。〔韦敻见一百六十七卷周高祖永定三年。〕

     五月，戊午，隋封邘公雄为广平王，〔按隋书，此即邗公惠也，改名雄，开皇中，改封清漳王，仁寿初，改封安德王。大业中，从征吐谷浑还，进封观王，薨，谥曰德，后所谓观德王雄者是也。「邘」当作「邗」，音寒。〔【章：乙十一行本正作「邗」；乙本同。】〕永康公弘为河间王。〔永康县公也。五代志：清化郡永穆县，梁置，日永康。〕雄，高祖之族子也。

     隋主潜害周静帝而为之举哀，〔为，于伪翻。〕葬于恭陵；以其族人洛为嗣。

     六月，癸未，隋诏郊庙冕服必依礼经。〔隋制：冕服采用东齐之法，乘舆衰冕，垂白珠十有二旒，以组为缨，色如其绶。黈纩充耳。玉笄。玄衣，纁裳。衣，山龙、华虫、火、宗、彝五章；裳，藻、粉米、黼、黻四章。衣重宗彝，裳重黼黻，为十二等。衣，褾领，织成升龙；白纱内单；黼领青褾纐裾。革带，玉钩黪。大带，素带，朱裹，纰其外，上以朱，下以绿。韨随裳色，龙、火、山三章。鹿卢玉具剑，火珠镖首，白玉双佩，玄组。双大绶，六采，玄、黄、青、白、缥、绿，纯玄质，长二丈四尺，五百首，广一尺。小双绶，长二尺六寸，色同大绶，而首半之间，施三玉环。朱聩，赤舄，舄加金饰。凡玄质，长二丈四尺，五百首，广一尺。小双绶，长二尺六寸，色同大绶，而首半之，绶，先合单纺为一丝，丝四为一扶，扶五为不首，首五成一文。褾，皮小翻。纐，雏免翻。黪，丑例翻，又敕列翻。纰，音卑缘也。镖，纰招翻；说文，刀削末铜也。缥，匹沼翻。纺，甫罔翻。〕其朝会之服、旗帜、牺牲皆尚赤，〔隋自以为得火德，故尚赤色。朝，直遥翻；下同。帜，昌志翻。〕戎服以黄，〔【章：十二行本「黄」下有「在外」二字；乙十一行本同；孔本同；张校同。】〕常服通用杂色。秋，七月，乙卯，隋主始服黄，百僚毕贺。于是百官常服，同于庶人，皆着黄袍；〔着，则略翻。〕隋主朝服亦如之，唯以十三环带为异。

     八月，壬午，隋废东京官。〔周徙相州六府于东京，事见十百七十三卷太建十一年。〕

     吐谷浑寇凉州，〔凉州，武威郡。吐，从暾入声。谷，音浴。〕隋主遣行军元帅乐安公元谐等步骑数万击之。谐击破吐谷浑于丰利山，〔丰利山在青海东。帅，所类翻。骑，奇寄翻。〕又败其太子可博汗于青海，〔青海在吐谷浑国都伏俟城之东十五里，周回千余里，中有小山，唐时谓之龙驹岛。败，补迈翻。可，从刊入声。汗，音寒。〕俘斩万计。吐谷浑震骇，其王侯王十人各帅所部来降。吐谷浑可汗夸吕帅亲兵远遁。〔帅，读曰率。降，户江翻；下同。〕隋主以其高宁王移兹裒为河南王，〔裒，薄侯翻。〕使统降众。以元谐为宁州刺史，〔五代志：北地郡，后魏置豳州，西魏改为宁州。〕留行军总管贺娄子干镇凉州。

     九月，庚午，将军周罗黄攻隋故墅，拔之。〔「故墅」，当作「胡墅」。胡墅在大江北岸，对石头城。黄，音侯。墅，承与翻。〕萧摩诃攻江北。

     隋奉车都尉于宣敏〔汉武帝置三都尉，奉车、驸马、骑也。〕奉使巴、蜀还，〔使，疏吏翻。还，音旋，又如字。〕奏称：「蜀土沃饶，人物殷阜，周德之衰，遂成戎首。〔谓王谦以益州起兵也。〕宜树建藩屏，封殖子孙。」〔屏，必郢翻。〕隋主善之。辛未，以越王秀为益州总管，改封蜀王。〔为秀在蜀以以奢僭得罪张本。〕宣敏，谨之孙也。〔于谨，周之功臣。〕

     隋〔【章：十二行本「隋」上有「壬申」二字；乙十一行本同；孔本同；张校同。】〕以上柱国长孙览、元景山并为行军元帅，〔长，知两翻。帅，所类翻。〕发兵入寇；命尚书左仆射高颎节度诸军。

     初，周、齐所铸钱凡四等，乃民间私钱，名品甚众，〔五代志：齐文宣受禅，改铸常平五铢，重如其文，其公甚贵，且制造甚精。至干明、皇建之间，往往私铸。邺中用钱，有赤熟、青熟、细眉、赤生之异。河南所用，有青、薄、铅、锡之别。青、齐、徐、兖、梁、豫州，辈类各殊。武平已后，私铸转甚，或以生铁和铜。至于齐亡，卒不能禁。后周之初，尚用魏钱。及武帝保定元年，乃更铸布泉之钱，以一当五，与五铢并行。时梁、益之境，又杂用古钱交易，河西诸郡，或用西域金银之钱，而官不禁。建德三年，更铸五行大布钱，以一当十，与布泉并行。五年，以布泉渐贱，遂废之。齐平已后，山东犹杂用齐氏旧钱。宣帝大象元年，又铸永通万国钱，以一当千，与五行大布及五铢凡三品并用。〕轻重不等。隋主患之，更铸五铢钱，背、面、肉、好皆有周郭，〔钱之文为面，其漫为背，钱体为肉，钱孔为肉，钱孔为好，外圆周之以规，内方周之以矩，曰周郭。更，工衡翻。肉，而救翻。好，虚到翻。〕每一千重四斤二两。悉禁古鈆及私钱。置样于关；不如样者，没官销毁之。自是钱币始台，民间便之。

     隋郑译以上柱国归第，赏赐丰厚。译自以被疏，呼道士醮章祈福，〔道士有消灾度厄之法，依阴阳五行数术，推人年命，书之如章表之仪，并具贽币烧香陈读，云奏上天曹，请为除厄，谓之上章。夜中于星辰之下，陈设酒果、単饵、币物，历祀天皇、太一、五星、列宿，为书如上章之仪以奏之，名为醮。被，皮义翻。醮，子肖翻。〕为婢所告，以为蛊，译又与母别居，为宪司所劾，〔宪司，御史台官。劾，户概翻，又户得翻。〕由是除名。隋主下诏曰：「译若留之于世，在人为不道之臣；戮之于朝，入地为不孝之鬼。有累幽显，无所置之。〔朝，直遥翻。累，力端翻。〕宜赐以孝经，令其熟读。」仍遣与母共居。

     初，周法比于齐律，烦而不要，隋主命高颎、译及上柱国杨素、率更令裴政等〔太子率更令，魏、晋之制，主宫殿门户及掌罚事，职如光禄勋、卫尉。隋制，掌伎乐漏刻。率，如字。更，工衡翻。〕更君修定。政练习典故，达于从政，乃采魏、晋旧律，下至齐、梁，沿革重轻，〔累世循袭者为沿，中有变更者为革。〕取其折衷。〔衷，竹仲翻。〕时同修者十余人，凡有疑滞，皆取决于政。于是去前世枭、轘及鞭法，〔枭者，斩首挂之木上。轘者，车裂于市。梁制有制鞭、法鞭、常鞭，凡三等之差。制鞭，生革廉成；法鞭，生革去廉；常鞭，熟靼不去廉；皆作鹤头。纽长一尺一寸，梢长二尺七寸，广三寸，靶长二尺五寸。去，羌吕翻。枭，古尧翻。轘，户关翻，又户惯翻。〕自非谋叛以上，无收族之罪。始制死刑二，绞、斩；流刑三，自二千里至三千里；〔按隋志：流刑三，有千里、千五百里、二千里。应配者，一千里，居作二年；一千五百里，居作二年半；二千里，居作三年。应住居作者，三流俱役三年，近流加杖一百，一等加三十。此云自二千里至三千里，不同。〕徒刑五，自一年至三年；〔徒刑有一年，有一年半，有二年，有二年半，有三年。〕杖刑五，自六十至百；笞刑五，自十至五十。又制议、请、减、赎、官当之科以优士大夫。〔议，即周礼八议之法。请者，凡在八议之科则请之。减者，官品第七已上，犯罪皆例减一等，其品第九已上，犯者听赎。应赎者皆以铜代绢。赎铜一斤为负，负十为殿。笞十者铜一斤，加至杖百则十斤。徒一年，赎铜二十斤，每等则加铜十斤，三年则六十斤矣。流一十里，赎铜八十斤，每等则加铜十斤，二千里则百斤矣。二死皆赎铜百二十斤。犯私罪，以官当徒者，五品已上，一官当徒二年，九品已上，一官当徒一年；当流者，三流同比徒三年。若犯公罪者，徒各加一年，当流者，各加一等。其累徒过九年者，流二千里。孔颖达曰：古之赎罪用铜，汉始改用黄金，但少其斤两，令与铜相敌。后魏以金难得，令金一两收绢十匹。隋复依古赎铜。〕除前世讯囚酷法，考掠不得过二百；〔时有司用前世讯囚之法，用大棒、束杖、车辐、揞底、压踝、杖桄之属。考，击也。掠，音亮，笞也。〕枷杖大小，咸有程序。民有枉屈，县不为理者，听以次经郡及州；若仍不为理，听诣阙伸诉。〔枷，居牙翻。为，于伪翻。〕

     冬，十月，戊子，始行新律。诏曰：「夫绞以致毙，斩则殊形，〔夫，音扶。〕除恶之体，于斯已极。枭首、轘身，义无所取，不益忝肃之理，徒表安忍之怀。〔忍，残忍也。安忍，安于为残忍之事。〕鞭之为用，残剥肤体，彻骨侵肌，〔彻，敕列翻。〕酷均脔切。虽云往古之式，〔舜典曰：鞭作官刑。故云往古之式。〕事乖仁者之刑。枭、轘及鞭，并令去之。贵带砺之书，不当徒罚；〔令，力丁翻，使也。去羌吕翻。汉高帝分封功臣，与之剖符作誓曰：「使黄河如带，泰山若砺，国以永存，爰及苗裔。」〕广轩冕之荫，旁及诸亲。〔服冕乘轩，贵仕也。〕流役六年，改为五载；〔载，作亥翻。〕刑徒五岁，变从三祀。〔祀，亦年也。〕其余以轻代重，化死为生，条目甚多，备于简策。杂格、严科，并宜除削。」自是法制遂定，后世多遵用之。〔宋朝所行之刑统，旧所传者也。〕

     隋主尝怒一郎，于殿前笞之。谏议大夫刘行本进曰：「此人素清，其过又小，愿少宽之。」〔笞，丑之翻。少，诗沼翻。〕帝不顾。行本于是正当帝前曰：「陛下不以臣不肖，置臣左右，臣言若是，陛下安得不听；若非，当致之于理。」〔【章：十二行本「理」下有「岂得轻臣而不顾也」八字；乙十一行本同；孔本同；张校同。言送诣大理寺治其罪。〕因置笏于地而退。帝敛容谢之，遂原所笞者。行本，璠之兄子也。〔刘璠自梁八西魏，见一百六十四卷梁元帝承圣元年。笞，丑之翻。璠，音烦，又扶元翻。〕

     独孤皇后，家世贵盛〔后父独孤信，仕西魏以及周，列于元功。后姊为周明帝后，女为周宣帝后。〕而能谦恭雅好读书，〔好，呼到翻。〕言事多与隋主意合，帝甚宠惮之，宫中称为「二圣」。帝每临朝，〔朝，直遥翻；下同。〕后辄与帝方辇而进，〔方辇，并两辇也。〕至合乃止。使宦官伺帝，政有所失，随即匡谏。〔伺，相吏翻。〕候帝退朝，同反燕寝。〔朝，直遥翻。燕寝，燕居之寝。〕有司奏称：「周礼百官之妻，命于王后，请依古制。」后曰：「妇人与政，或从此为渐，不可开其源也。」〔与，读曰预。〕大都督崔长仁，后之中外兄弟也，犯法当斩，帝以后故，欲免其罪。后曰：「国家之事，焉可顾私！」〔焉，于虔翻。〕长仁竟坐死。后性俭约，帝尝合止利药，〔泄泻不禁者日利。合，音合。〕须胡粉一两。宫内不用，求之，竟不得。又欲赐柱国刘嵩妻织成衣领，宫内亦无之。

     然帝忝周氏之失，不以权作假借外戚，后兄弟不过将军、刺史。帝外家吕氏，济南人，〔五代志：齐郡历城县，旧置济南郡。济，子礼翻。〕素微贱，齐亡以来，帝求访，不知所在。〔齐之未亡，济南之地属齐，不可得而求访，故齐亡始访之。〕及即位，始求得舅子吕永吉，追赠外祖双周为太尉，封齐郡公，似永吉袭爵。永吉从父道贵，性尤顽騃，〔从，才用翻。騃，五骇翻，痴也。〕言词鄙陋，帝厚加供给，而不许接对朝士。〔朝，直遥翻。〕拜上仪同三司，出为济南太守；〔守，式又翻。〕后郡废，终于家。

     壬辰，隋主如岐州。〔隋志：扶风郡，旧置岐州。〕

     岐州刺史安定梁彦光，有惠政，隋主下诏褒美，赐束帛及御伞，〕伞，与伞同，先旰翻，又苏旱翻，盖也。〕以厉天下之吏；久之，徙相州刺史。〔相，悉亮翻；下同。〕求俗质厚，彦光以静镇之，奏课连为天下最。〔奏课，奏计帐及输籍也。〕及居相，部如岐州法。邺自齐亡，衣冠士人多迁入关，唯工商乐户移实州郭，〔城外曰郭。释名：郭，廓也；廓落在城外也。〕风俗险诐，好兴谣讼，〔诐，彼义翻。好，呼到翻。〕目彦光为「着帽饧」。〔饧，饴也。饧软而甘，言彦光为人软美如团饧，特着帽耳。孔颖达曰：凡饴谓之饧，关东之通语也。方言曰：饧谓之张皇，或云滑据。着，则略翻。饧，徐盈翻。〕帝闻之，免彦光官。岁余，拜赵州刺史。〔五代志：赵郡大陆县，旧曰广阿，置殷州及南巨鹿郡，后改南赵郡，改州为赵州。〕彦光自请复为相州，帝许之。豪猾闻彦光再来，皆嗤之。〔嗤，丑之翻，笑也。〕彦光至，发擿奸伏，〔擿，他狄翻，发也，动也。〕有若神明，豪猾潜窜，阖境大治。〔治，直吏翻。〕于是招致名儒，每乡立学，亲临策试褒勤黜怠。及举秀才，祖道于郊，以财物资之。于是风化大变，吏民感悦，无复讼者。〔史因岐州之政，终言彦光历刺他州事。复，扶又翻。〕

     时又有相州刺史陈留樊叔略，有异政，帝以玺书褒美，班示天下，征拜司农。〔按樊叔略传征拜司农卿。玺，斯氏翻。〕

     新丰令房恭懿，〔新丰县，自汉以来属京兆。〕政为三辅之最，帝赐以粟帛。雍州诸县令朝谒，〔雍，于用翻。朝，直遥翻；下同。〕帝见恭懿，必呼至榻前，咨以治民之术。累迁德州司马。〔五代志：平原郡，开皇九年置德州。治，直之翻。〕帝谓诸州朝集使曰：〔隋志：每元会，诸州悉遣使赴京师朝集，谓之朝集使。使，疏吏翻。〕「房恭懿志存体国，爱养我民，此及上天宗庙之所佑。朕若置而不赏，上天宗庙必当责我。卿等宜师范之。」因擢为海州刺史。〔海州，东海郡。〕由是州县吏多称职，百姓富庶。〔樊叔略、房恭懿之被褒擢，非必皆是年事。通鉴因梁彦光事，悉书于此，以见开皇之治，以赏良吏而成。称，尺证翻。〕

     十一月丁卯，隋遣兼散骑侍郎郑撝来聘。〔散，悉亶翻。骑，奇寄翻。撝，许为翻。〕

     十二月，庚子，隋主还长安，复郑译官爵。

     广州刺史马靖，〔广州，治番禺。〔得岭表人心，兵甲精练，数有战功。〔数，所角翻。〕朝廷疑之，遣吏部侍郎萧引观靖举措，讽令送质，〔朝，直遥翻。令，力丁翻。质，音致。〕外托收督赕物，〔赕，吐滥翻。蛮、蜑所货物曰赕。一曰：夷人以财赎罪曰赕。〕引至番禺。〔番禺，音潘愚。〕靖即遣子弟入质。

     是岁，隋主诏境内之民任听出家，仍令计口出钱，营造经像。于是时俗随风而靡，民间佛书，多于六经数十百倍。

     突厥佗钵可汗病且卒，〔厥，九勿翻。佗，徒何翻。可，从刊入声。汗，音寒。卒，子恤翻。〕谓其子庵逻曰：「吾兄不立其子，委位于我。〔事见一百七十一卷太建四年。逻，郎佐翻。隋书突厥传作「庵罗。」〕我死，汝曹当避大逻便。」〔大逻便者，木杆之子。杜佑曰：突厥以勇健者为「莫贺弗」，肥抱者为「大罗便」。大罗便，酒器也，似角而抱短，体貌似之，故以为号。此官特贵，唯其子弟为之。〕及卒，国人将立大逻便。以其母贱，众不服；庵逻实贵，〔隋书作「庵罗母贵」，当从之。〕突厥素重之。摄图最后至，谓国人曰：「若立庵逻者，我当帅兄弟事之。〔帅，读曰率。〕若立大逻便，我必守境，利刃长矛以相待。」摄图长，且雄，勇国人莫敢拒，〔摄图为小可汗，统东面部落，又逸可汗之子，故长。长，知两翻。〕竟立庵逻为嗣。大逻便不得立，心不服庵逻，每遣人詈辱之。〔詈，力智翻。〕庵逻不能制，因以国让摄图。国中相与议曰：「四可汗子，〔四可汗，谓逸可汗及木杆可汗、褥但可汗、佗钵可汗。〕摄图最贤。」共迎立之，〔考异曰：隋突厥传云：木杆在位二十年卒佗钵在位十年卒。按周传，魏废帝二年，三月，科罗献马，木杆犹未立。建德二年，佗钵献马。然则木杆以承圣二年立，太建四年卒，佗钵以其年立，十三年卒也。〕号沙钵略可汗，居都斤山。庵逻降居独洛水，称第二可汗。〔都斤山、独洛水，皆突厥中地名。第二可汗，言其位次沙钵略也。〕大逻便乃谓沙钵略曰：「我与尔俱可汗子，各承父后。尔今极尊，我独无位，何也﹖」沙钵略患之，以为阿波可汗，还领所部。又沙钵略从父玷厥，居西面，号达头可汗。〔从，才用翻。玷，可念翻。厥，九勿翻。〕诸可汗各统部众，分居四面。沙钵略勇而得众，北方皆畏附之。

     隋主既立，待突厥礼薄，突厥大怨。千金公主伤其宗祀覆灭，日夜言于沙钵略，请为室复雠。〔周遣千金公主嫁突厥，见上卷十二年。为，于伪翻。〕沙钵略谓其臣曰：「我，周之亲也。今隋主自立而不能制，复何面目见可贺敦乎！」〔复，扶又翻。突厥之君长称可汗，其妻称可贺敦。〕及与故齐营州刺史高宝宁合兵为寇。隋主患之，敕缘边修保障，峻长城，命上柱国武威阴寿镇幽州，京兆尹虞庆则镇并州，屯兵数万以备之。

     初，奉车都尉长孙晟送千金公主入突厥，〔长，知两翻。晟，成正翻。〕突厥可汗爱其善射，留之竟岁，命诸子弟贵人与之亲友，冀得其射法。沙钵略弟处罗侯，号突利设，尤得众心，为沙钵略所忌，密托心腹阴与晟盟。晟与之游猎，因察山川形势，部众强弱，靡不知之。

     及突厥入寇，晟上书曰：「今诸夏虽安，〔上，时掌翻。夏，户雅翻。〕戎虏尚梗，兴师致讨，未是其，时弃于度外，又相侵扰，〔此二语明指出当时利病。今人多上书言时事，滕口说耳。〕故宜密运筹策，有以攘之。〔此下方是晟献策。〕玷厥之于摄图，兵强而位下，外名相属，内隙已彰；鼓动其情，必将自战。又，处罗侯者，摄图之弟，奸多势弱，〔言其心多奸巧而形势甚弱。〕曲取众心，国人爱之，国为摄图所忌，其心殊不自安，迹示弥缝，实怀疑惧。又，阿波首鼠，介在其间，〔汉书：首鼠两端。〕颇畏摄图，受其牵率，〔左传：牵率老夫。〕唯强是与，未有定心。今宜远交而近攻，〔史记范睢说秦王之言。〕离强而合弱。通使玷厥，说合阿波，〔使，疏吏翻。说，输芮翻。今人言说合二字，说，音如字；合音合。〕则摄图回兵，自防右地。〔右地，突厥西面地也。〕又引处罗，遣连奚、霫，〔奚，库莫奚。霫，又一种。霫，音习。〕则摄图分众，还备左方。〔左方，突厥西面地也。〕又引处罗，遣连奚、霫，〕奚，库莫奚。霫，又一种。霫，音习。〕首尾猜嫌，腹心离阻，十数年后，乘衅讨之，〔衅，许觐翻。〕必可一举而空其国矣。」帝省表，大悦，〔省，悉景翻。〕因召与语。晟复口陈形势，〔复，扶又翻。〕手画山川，写其虚实，皆如指掌，帝深嗟异，皆纳用之。遣太仆元晖出伊吾道，诣达头，赐以狼头纛。〔太仆，太仆卿也。伊吾，即汉伊吾卢欴地。突厥之先，狼种也，子孙为君长，牙门建狼头纛，示不忘本也。纛，徒到翻。〕达头使来，引居沙钵略使上。〔使，疏吏翻。〕以晟为车骑将军，出黄龙道，〔黄龙，即和龙，今黄龙府即其地，时为高宝宁所据。骑，奇寄翻。〕赍币赐奚、霫、契丹，〔奚，本曰库莫奚，东部胡之种也。为慕容氏所破，遗落窜匿松漠之间，后稍强盛。霫，匈奴之别种也，居潢水北。契丹之先，与奚同种而异类，并为慕容氏所破，俱窜松漠之间。其后稍，大居黄龙之北数百里。契，欺讫翻，又音吃。赍，则兮翻。〕遣为乡导，〔乡，读曰向。〕得至处罗侯所，深布心腹，诱之内附。〔诱，音酉。〕反间既行，间古苋翻。〕果相猜贰。

     始兴王叔陵，太子之次弟也，与太子异母，母曰彭贵人。叔陵为江州刺史，性苛刻狡险。新安王伯固，以善谐谑，有宠于上及太子；〔谑，虚约翻。〕叔陵疾之，阴求其过失，欲中之以法。〔中，竹仲翻。〕叔陵入为扬州刺史，事务多关涉省阁，〔省阁，谓中书、尚书二省。〕执事承意顺旨，即讽上进用之；微致违忤，必抵以大罪，重者至殊死。〔身首异处为殊死。忤，五故翻。〕伯固惮之，乃谄求其意。叔陵好发古耱，伯固好射雉，〔好，呼到翻。射，而亦翻。〕常相从郊野，大相款狎，因密图不轨。伯固为侍中，每得密语，必告叔陵。

     十四年〔（壬寅、五八二）〕

     春，正月，己酉，上不豫，太子与始兴王叔陵、长沙王叔坚并入侍疾。叔陵阴有异志，命典药吏曰：「初药刀甚钝，可砺之！」甲寅，上殂。仓猝之际，叔陵命左右于名取剑。大右弗悟，取朝服木剑以进，〔朝服带剑，以为仪饰，非求其适用，故为木剑。朝，直遥翻。〕叔陵怒。〔怒其不能会己意。〕抽剉药刀斫太子，中项，〔中，竹仲翻。〕太子闷绝于地；母柳皇后走来救之，又斫后数下。乳媪吴氏自后掣其肘，〔媪，乌皓翻。掣，昌列翻。〕太子乃得起；叔陵持太子衣，太子自奋得免。叔坚手搤叔陵，夺去其刀，仍牵就柱，以其褶袖缚之。〔搤，于革翻。去，羌吕翻。褶，音习，布褶衣也，今之宽袖。山海经注：魏毌丘俭破高句丽，遣王颀穷追，过污沮千余里。彼人言，海中有长臂人，近于海中得布褶衣，两袖各长三丈有余。则知所谓褶衣，有自来矣。〕时吴媪已扶太子避贼，叔坚求太子所在，欲受生杀之命。叔陵多力，奋袖得脱，突走出云龙门，驰车还东府，召左右断青溪道，〔断，音短。〕赦东城囚以充战士，〔东城，即东府城。〕散金帛赏赐；又遣人往新林追所部兵；仍自被甲，着白布帽，〔被，皮义翻。着，则略翻。〕登城西门招募百姓；又召诸王将帅，〔将，即亮翻。帅，所类翻。〕莫有至者，唯新安王伯固单马赴之，助叔陵指挥。叔陵兵可千人，欲据城自守。

     时众军并缘江防守，台内空虚。叔坚白柳后，使太子舍入河内司马申，以太子命召右卫将军萧摩诃入见受敕，〔见，贤遍翻。〕帅马步数百趣东府，〔帅，读曰率；下同。趣，七喻翻；下同。〕屯城西门。叔陵惶恐，遣记室韦谅送其鼓吹与摩诃，〔吹，昌瑞翻。〕谓曰：「事捷，必以公为台辅。」摩诃绐报之曰：「须王心膂节将自来，方敢从命。」〔绐，徒亥翻。将，即亮翻。〕叔陵遣其所亲戴温、谭骐驎诣摩诃，〔谭，徒含翻。春秋：齐灭谭，子孙以国为氏。驎，离珍翻。〕摩诃执以送台，斩其首，徇东城。

     叔陵自知不济，入内，沈其妃张氏及宠辛七人于井，〔沈，持林翻。〕帅步骑数百自小航渡，〔六朝都建业，航秦淮而渡者非一处，当朱雀门者为大航，当东府门者为小航。骑，奇寄翻；下同。航，户刚翻。〕欲趣新林，乘舟奔隋。行至白杨路，为台军所邀。伯固见兵至，旋避入巷，叔陵驰骑拔刃追之，伯固复还，叔陵部下多弃甲溃去。摩诃马容陈智深迎刺叔陵僵仆，陈仲华就斩其首，〔军行，择便于鞍马、躯干壮伟者，乘马居前，以壮军容，谓之马容。刺，七亦翻。〕伯固为乱兵所杀，自寅至巳及定。叔陵诸子并赐死，伯子宥为庶人。韦谅及前衡阳内史彭暠、〔五代志：长沙郡衡山县，旧置衡阳郡。陈为不国，故置内史。暠，古老翻。〕咨议参军兼记室郑信、典签俞公喜并伏诛。暠，叔陵舅也。信、谅有宠于叔陵，常参谋议。谅，粲之子也。〔韦粲，梁臣，死于侯景之难。〕

     丁巳，太子即皇帝位，大赦。

     辛酉，隋置河北道行台于并州，以晋王广为尚书令；〔并州治晋阳。〕置西南道行台于益州，以蜀王秀为尚书令。隋主惩周氏孤弱而亡，故使二子分麘方面。以二王年少，〔少，诗照翻。〕盛选贞良有才望者为之僚佐；以灵州刺史王韶为并省右仆射，〔五代志：灵武郡，后魏置灵州。按灵州，汉北地郡富平县地，赫连勃勃之果园。后魏置灵州，取灵武郡名之。注又见前。〕鸿胪卿赵郡李雄为兵部尚书，〔五代志：赵郡治平棘。李雄，赵郡高邑人。胪，陵如翻。〕左武卫将军朔方李彻总晋王府军事，〔朔方郡，夏州。李彻，朔方岩绿人。〕兵部尚书元岩为益州总管府长史。王韶、李雄、元岩俱有骨鲠名，李彻前朝旧将，〔李彻事周，征吐谷浑，平齐、定淮南，皆有功。朝，直遥翻。〕故用之。

     初，李雄家世以学业自通，雄独习骑射。〔骑，奇寄翻；下同。〕其兄子旦让之曰：「非士大夫之素业也。」雄曰：「自古圣贤，文武不备而能成其功业者鲜矣。〔鲜，息浅翻。〕雄虽不敏，颇观前志，但不守章句耳。既文且武，兄何病焉！」及将如并省，帝谓雄曰：「吾儿更事未多，〔更，工衡翻。〕以卿兼文武才，吾无北顾之忧矣。」

     二王欲为奢侈非法，韶、岩辄不奉教，或自销，或排合切谏。二王甚惮之，每事谘而后行，不敢违法度。帝闻而赏之。〔隋文帝择人以辅其子，可谓用心矣。而二子皆不克令终，何也﹖中人已下之性，束缚之虽急，一纵则不可复收也。〕

     又以秦王俊为河南道行台尚书令、洛州刺史，领关东兵。〔洛州，治洛阳。〕

     癸亥，以长沙王叔坚为骠骑将军、开府仪同三司、扬州刺史；〔骠，匹妙翻。〕萧摩诃为车骑将军、南徐州刺史，封绥远公，始兴王〔【章：十二行本「王」下有「叔陵」二字；乙十一行本同；孔本同；张校同。】〕家金帛累巨万，悉以赐之。以司马申为中书通事舍人。

     乙丑，尊皇后为皇太后。时帝病创，〔创，初良翻；下同。〕卧承和殿，下能听政。太后居柏梁殿，百司众务，皆决于太后，帝创愈，乃归政焉。

     丁卯，封皇弟叔重为始兴王，奉昭烈王祀。〔叔陵既诛，以叔重奉昭烈王祀。〕

     隋元景山出汉口，〔汉口，汉水入江之口。〕遣上开府仪同三司邓孝儒将卒四千攻甑山。镇将军陆纶以舟师救之，为孝儒所败；〔败，补迈翻。〕涢口、甑山、沌阳守将皆弃城走。〕汉水记：自汉口入二百里，得涢口，有村；又三百里，得涢城，楚邑也，汉安陆县居之。沌阳在沌水之北。五代志：沔阳郡汉阳县有沌水。涢，音云。沌，柱兖翻。将，即亮翻。〕戊辰，遣使请和于隋，归其胡墅。〔去年周罗黄拔胡墅。使，疏吏翻。〕

     己巳，立妃沈氏为皇后。辛未，立皇弟叔俨为寻阳王，叔慎为岳阳王，叔达为义阳王，叔熊为巴山，叔虞为武昌王。〔宣帝诸子，唯叔达后仕于唐，贵显。〕

     隋高颎奏，礼不伐丧；〔春秋公羊传：襄公十九年，晋士伹帅师侵齐。至縠，闻齐侯卒，仍还。还者何﹖善辞也。何善尔﹖大其不伐丧也。〕二月，己丑，隋主诏颎等班师。

     三月，己巳，以尚左仆射晋安王伯恭为湘州刺史，〔湘州治长沙。〕永阳王伯智为尚书仆射。

     夏，四月，庚寅，隋大将军韩僧寿破突厥于鸡头山，〔鸡头山，泾水所出，在原州平高县西。〕上柱国李充跛突厥于河北山。〔北山盖在北河之北。〕

     丙申，立皇子永康公胤为太子。胤，孙姬之子，沈后养以为子。

     五月，己未，高宝宁引突厥寇隋平州，〔丕代志：北平郡，旧置平州，治卢龙。〕突厥悉发五可汗涳弦之士四十万人长城。〔沙钵畈呵汗，第二可汗，达头可汗，阿波可汗，贪汗可汗，凡五可汗。〕

     壬戌，隋任穆公于翼卒。〔任，古国名。谥法：布德执义曰穆；中情见貌曰穆。任，音壬。卒，子恤翻。〕

     甲子，隋更命传国玺曰「受命玺」。〔更，工衡翻。玺，斯氏翻。〕

     六月，甲申，隋遣使来吊。〔使，疏使翻。〕

     乙酉，隋上柱国李光败突厥于马邑。〔「李光」，当作「李充」。马邑，朔州治所。大业初，改马邑县为善阳县。败，补迈翻；下同。〕突厥又寇兰州，〔五代志：金城郡，开皇初，置兰州总管府。〕凉州总管贺娄子干败之于可洛峐。〔山苶草木曰峐。崒，古哀翻。〕

     隋主嫌长安城制度狭小，又宫内多妖异。〔妖，于骄翻。〕纳言苏威劝帝迁都，帝以初受命难之；夜，与威及高颎共议。明旦，通直散骑庾季才奏曰：「臣仰观干象，俯察图记，必有迁都之事。且汉营此城，将八百岁，汉高帝五年徙都长安，岁在己亥，是年岁在壬寅，凡八百四岁。惠帝元年城长安，岁在丁未，距是年七百九十六年。〕水皆咸卤，不甚宜人。〔京都地大人众，加以岁久壅底，垫隘秽恶，聚而不泄，则水多咸卤。卤，郎古翻。〕愿陛下协天人之心，为迁徙之计。」帝愕然，谓颎、威曰：「是何神也！」太师李穆亦上表请迁都。帝省表曰：「天道聪明，已有征应；〔上，时掌翻。省，悉景翻。征，证也。〕太师人望，复抗此请；无不可矣。」〔复，扶又翻。〕丙申，诏高颎等创造新都于龙首山。〕三秦记：龙首山长六十里，首入渭水，尾达樊川，头高二十丈，尾渐下，可六七丈，色赤。旧传有黑龙从南山出饮渭水，其行道因行成迹。〕以太子左庶子宇文恺有巧思，领营新都副监。〔晋志：太子庶子四人，职比散骑常侍、中书监令，隋分置门下坊左庶子二人，典书坊右庶子二人。监者，监领营新都事。思，相吏翻。〕恺，忻之弟也。

     秋，七月，辛未，大赦。

     九月，丙午，设无鳖太会于太极殿，〔鳖，与碍同，释氏书也。〕拾身及乘舆御服。〔乘，绳证翻。〕大赦

     丙午，以长沙王叔坚为司空，将军、刺史如故。〔骠骑将军，扬州刺史。〕

     冬，十月，癸酉，隋太子勇屯兵咸阳以备突厥。〔咸阳在长安西北，隔渭水耳。屯兵于此以备突厥，盖其兵势强盛，欲窥长安，此亦犹汉霸上、棘门、细柳之屯耳。〕

     十二月，丙子，隋命新都曰大兴城。

     行军总管达奚长儒将兵二千，与突厥沙钵略可汗遇于周盘，〔据则传，长儒别道邀贼，为虏所围，庆则按营不救，则周盘亦当在弘化县界。「长儒」，当作「长孺」。〕沙钵略有众十余万，军中大惧。长儒神色慷慨，且战且行，为虏所冲，散而复聚，〔复，扶又翻。〕四面抗拒。转鬬三日，昼夜凡十四战，五兵咸尽，士卒以拳殴之，〔殴，乌口翻。〕手皆骨见，〔见，贤遍翻。孟子曰：「尽信书不如无书。」五兵咸尽，士卒奋拳击虏，以言死鬬则可；若虏以全师四面蹙之，安能免乎！史但极笔叙长儒力战之綪耳，观者不以辞宪意可也。〕杀伤万计。虏气稍夺，于是解去。长儒身被五疮，通中者二；〔被，皮义翻。中，竹仲翻。〕其战士死〔【章：十二行本「死」下有「伤」字；乙十一行本同；孔本同。】〕者什八九。诏以长儒为上柱国，余勋回授一子。

     时柱国冯昱屯夕弗泊，〔乙弗泊当在鄯州之西。〕兰州总管叱列长叉守临洮，〔五代志：后周武帝逐吐谷浑，置洮阳郡，寻立洮州，大业初置临洮郡。洮，土刀翻。〕上柱国李崇屯幽州，皆为突厥所败。〔败，补迈翻。〕于是突厥纵兵自木硖、石门两道人寇武威、天水、〔【章：十二行本「水」下有「安定」二字；乙十一行本同；孔本同；张校同。】〕金城、上郡、弘化、延安，六畜咸尽。〔木峡、石门两关，皆在夕化郡平高县界。此由虞庆则按营不战，达奚长儒孤军摧饂，故沙钵略纵兵两道而入。然五可汗之兵，东西齐举，西自乙弗泊，东至幽州，尽隋西北二边，无不被寇。若武威至延安，则达头、沙钵略之兵耳。天水、上郡皆古郡，天水则秦州，上郡则敷州也。安延安郡，后魏置。东夏州，西魏改为延州。畜，许又翻。〕

     沙钵略更欲南入，达头不从，引兵而去。长孙晟又说沙钵略之子染干〔说，输芮翻。〕诈告沙钵略曰：「铁勒等反，欲袭其牙。」〔铁勒之先本匈奴苗裔，种类最多，自西海之东，依据山谷，往往不绝，至北海之南，虽姓氏不同，总谓之铁勒。〕沙钵略惧，回兵出塞。

     隋主既立，待遇梁主，恩礼弥厚。是岁，纳梁主女为晋王妃，〔按隋书萧后传及萧岿传，初皆云岿女，详考之，则后本岿生。江南风俗，一月生子者不举。后以一月生，故季父岌收而养之。未几，岌夫妻俱死，转养于舅氏张轲家。高祖为晋王选妃于梁，徧占诸女，皆不吉。岿迎后于舅氏，占之曰吉，遂为王妃。〕又欲以其子玚尚兰陵公主。〔玚，雉杏翻，又音畅。〕由是罢江陵总管，〔西魏迁梁主慽于江陵，置励防，曰「防主」，后遂置总管，今罢之。〕梁主始得专制其国。

     长城公上〔讳叔宝，字符秀，小字黄奴，宜帝嫡长子也。〕

     至德元年〔（癸卯、五八三）〕

     春，正月，庚子，隋将入新都，大赦。

     壬寅，大赦，改元。

     初，上病创，〔创，初良翻。〕不能视事，政无大小，皆决于长沙王叔坚，权倾朝廷。叔坚颇骄纵，上由是忌之。都官尚书山阴孔范，〔山阴，汉古县，属会稽郡。〕中书舍人施文庆，皆恶叔坚而有宠于上，〔恶，乌路翻；下同。〕日夕求其短，〔日夕，犹言朝夕也。〕构之于上。上乃即叔坚骠骑将军本号，用三司之仪，出为江州刺史。以祠部尚书江总为吏部尚书。

     癸卯，立皇子深为始安王。

     二月，己巳朔，日有食之。

     癸酉，遣兼散骑常侍贺彻等聘于隋。〔散，悉亶翻。骑，奇寄翻。〕

     突厥寇隋北边。〔厥，九勿翻。〕

     癸巳，葬孝宣皇帝于显宁陵，庙号高宗。

     右卫将军兼中书通事舍人司马申既掌机密，颇作威福，多所谮毁。能候人主颜色，有忤己者，必以微言谮之；〔忤，五故翻。〕附己者，因机进之。是以朝廷内外，皆从风而靡。

     上欲用侍中、吏部尚书毛喜为仆射，申恶喜强直，言于上曰：「喜，臣之妻兄，高宗时称陛下有酒德，〔周公戒成王曰：「无若殷王受之迷乱，酗于酒德哉！」注云：言纣心迷政乱，以酗酒为德。〕请逐去宫臣，〔去，羌吕翻。〕陛下宁忘之邪﹖」〔邪，音耶。〕上乃止。

     上创愈，置酒于后殿以自庆，引吏部尚书江总以下展乐赋诗。〔展，舒而陈之也。创，初良翻。〕既醉而命毛喜。于时山陵初毕，喜见之，不怿；欲谏，则上已醉。喜升阶，阳为心疾，仆于阶下，移出省中。上醒，谓江总曰：「我悔召毛，喜彼实无疾，但欲阻我欢宴，非我所为耳。」〔言喜以帝所为为非也。〕及与司马申谋曰：「北人负气，吾欲乞鄱阳兄弟，听其报雠，可乎﹖」〔鄱阳兄弟，世祖诸子也。高宗之篡，杀刘师知、韩子高、到仲举父子以及始兴王伯茂，皆毛喜之谋。后主怒喜，欲以喜乞鄱阳兄弟，听其报雠，于臣为不君，于父为不子。乞，音气□与也。〕对曰：「彼终不为官用，〔陈之臣子率称其君曰官。〕愿如圣旨。」中书通事舍人北地傅縡争之〔传称縡少依萧循，盖循自关中归，縡与之俱南也。縡，作代翻。〕曰：「不燃。若许报雠，欲置先皇何地﹖」上曰：「当乞一小郡勿令见人事耳。」乃以喜为氶嘉内史。〔考异曰：司马申传云：「右仆射沈君理卒，朝议以毛喜代之。」按君理卒在太建五年，非后主时。又毛喜传云：「时山陵初毕，未及踰年。」按高宗，殂过翆乃葬，而云未及踰年，恐误也。〕

     三月，丙辰，隋迁于新都。〔考异曰；隋食货志：「正月，帝入新宫。」今从帝纪。〕

     初令民二十一成丁，减者役者每岁十二番为二十日役，减调绢一匹为二丈。〔后周之制，民年十八成丁，今增三岁。每岁十二番，则三十日役，今改为二十昌役，及调绢减半。调，徒吊翻。〕周末榷酒坊、盐池、盐井，至是恉罢之。周末，官置酒坊收利，盐池、盐井皆禁百姓采用。池盐，则河东盐池。井盐，则蜀中处处有之。榷，古岳翻。〕

     秘书监牛弘〔隋书牛弘传：弘，安定鹑觚人，本姓様氏。父允仕魏，赐姓牛氏。〕上表，以「典籍屡经丧乱，〔上，时掌翻。丧，息浪翻。〕率多散逸。周氏聚书，仅盈万卷。平齐所得，除其重杂，裁益五千。兴集之期，属膺圣世。〔重，直龙翻。裁，与纔同。属，之欲翻。膺，当也。〕为国之本，莫此为先。岂可使之流落私家，不归王府！必须勒之以天威，引之以微利，则异典必臻，观阁斯积。」〔汉东观及天禄、石渠等阁，皆荿书之所，故云。观，古玩翻。〕隋主从之。丁巳，诏购求遗书于天下，每献书一卷，赉缣一匹。〔赉，洛代翻，赐也，与也。缣，绢也；说文曰：井丝缯。〕

     夏，四月，庚午，吐谷浑寇隋临洮。洮州刺史皮子信出战，败死；汶州总管梁远击走之。又寇廓州，州兵击走之。〔五代志：后周武帝逐吐谷浑，置洮阳郡，寻立洮州。汶山郡，后周置汶州。宋白曰：晋置广阳县于茂州汶山县西北五十里，今不详其处所。后周又立广阳县于石镜山西，六十里至旧广阳，即今县也。又置汶州于此。汶，读曰。隋改会州浇河郡，亦周逐吐谷浑以置廓州。〕

     壬申，隋以尚书右仆射赵煚兼内史令。〔煚，古迥翻。〕

     突厥数为隋寇。厥，九勿翻。数，所角翻。〕隋主下诏曰：「往者周、齐抗衡，分割诸夏，〔夏，户雅翻。〕突厥之虏俱通二国。周人东虑，恐齐好之深，〔好，呼到翻。〕齐氏西虞，惧周交之厚；谓虏意轻重，国遂安危，盖并有大敌之忧，思减一边之防也。朕朕以为厚敛中兆庶，〔敛，力赡翻。〕多，惠豺狼，未尝感恩，资而为贼。节之以礼，不为虚费，省傜薄赋，国用有余。因入贼之物，加赐将士；〔将，即亮翻；下同。〕息道路之民，务为耕织；清边制胜，成策在心。凶丑愚闇，未知深旨，将大定之日，比战国之时；乘昔世之骄，结令时之恨。近者尽其巢窟，俱犯北边，盖上天所忿，驱就齐斧。〔齐，读曰斋，言齐戒而授斧钺于将帅。二读曰资，应劭曰：利斧也。〕诸将今行，议兼含育，有降者纳，〔降，户江翻。〕有违者死，使其干敢南望，永服威刑。何用侍子之朝，宁劳渭桥之拜！」〔匈奴遣子入侍及来朝渭桥，并见汉宣帝纪。朝，直遥翻。〕

     于是命卫王爽等为行军元帅，〔帅，所类翻。〕分八道出塞击之。爽督总管李充等四将出朔州道，〔自马邑出塞也。〕己卯，与沙钵略可汗遇于白道。〔白道在长城北，有白道岭、白道溪。〕李充言于爽曰：「突厥狃于骤胜，〔狃，女久翻。〕必轻我而无备，以精兵袭之，何破也。」诸将多以为疑，唯长史李彻赞成之，遂与充帅精骑五千掩击突厥，大破之。〔帅，读曰率。骑，奇寄翻；下并同。〕沙钵略弃所服金甲，潜草中而遁。其军中无食，粉骨为粮，加以疾疫，死者甚众。

     幽州总管阴寿帅步骑十〔【章：十二行本「十」作「数」；乙十一行本同；孔本同。】〕万出卢龙塞，击高寇，宁。寇宁求救于突厥，突厥方御隋师，不能救。庚辰，宝宁弃城奔碛北，〔碛，七迹翻。〕和龙诸县悉平。寿设重赏以购宝宁，又遣人离其腹心；宝宁奔契丹，为其麾下所杀。〔高宝宁自济末据和龙，至是败灭。契，欺讫翻，又音契。〕

     己丑，郢州城主张子讥遣使请降于隋，〔郢州治江夏，中流之重镇，今欲降隋，史言陈之边将已离心。使，疏吏翻；下同。降，户江翻。〕隋主以和好，不纳。〔好，呼到翻。〕

     辛卯，隋主遣兼散骑常侍薛舒，兼〔【章：十二行本「兼」下有「通直」二字；乙十一行本同；孔本同。】〕散骑常侍王劭来聘。劭，松子之子也。〔王松年仕齐，为通直散骑侍郎，人在下中。散，悉亶翻。骑，奇寄翻。〕

     癸巳，隋主大雩。〔隋雩坛在国南十三里启夏门外道左。〕

     甲子，〔【张：「子「作「午」。】〕突厥遣使入见于隋。〔见，贤遍翻。〕

     隋改度古尚书为民部，〔度，徒洛翻。〕都官尚书为刑部命左仆射判吏、礼、兵三部事，右仆射判民、刑、工三部事。发光禄、卫尉、鸿胪寺及都水台。〔胪，陵如翻。〕

     五月，癸卯，隋行军总管李晃破突厥于摩那度口。

     乙巳，梁太子琮入朝于隋，贺迁都。〔朝，直遥翻。〕

     辛酉，隋主祀方泽。〔隋为方丘于宫城之北十四里。〕

     隋秦州总管窦荣定帅九总管步骑三万出凉州，〔帅，读曰率。〕与突厥阿波可汗相拒于高越原，阿波屡败。荣定，炽之兄子也。〔厥，九勿翻。可，从刊入声。汗，音寒。窦炽寺为太傅。〕

     前上大将军京兆史万岁，坐事配敦煌为戍卒，〔敦煌郡，瓜州。敦，徒门翻。〕诣荣定军门，请自鹈，荣定素闻其名，见而大刨。壬戌，将战，荣定遣人谓突厥曰：「士卒何罪而杀之！但当各遣一壮士决胜负耳。」突厥许诺，因遣一骑挑战。〔骑，奇寄翻；下同。挑，徒了翻。〕荣定遣万岁出应之，万岁驰斩其首而还。〔还，音旋，又如字。〕突厥大惊，不敢复战，〔复，扶又翻。〕遂请盟，引军而去。

     长孙晟时在荣定军中为偏将，〔将，即亮翻。〕使谓阿波曰：「摄图每来，战皆大胜。阿波纔入，遽即奔败，此乃突厥之耻也。且摄图之与阿波，兵势本敌。今摄图日胜，为众所崇；阿波不利，为国生辱。摄图必当以罪归阿波，成其宿计，灭北牙矣。〔阿波建牙在摄图之北。〕愿自量度，〔量，音良。度，徒洛翻。〕能御之乎﹖」阿波使至，〔使，疏吏翻；下同。〕晟又谓之曰：「今达头与隋连和，而摄图不能制，可汗何不依附天子，连结达头，相合为强，此万全计也，岂若丧兵负罪，〔丧，息浪翻。〕归就摄图，受其戮辱邪！」〔邪，音耶。〕阿波然之，遣使隋晟入朝。 

     沙釮略素忌阿波骁悍；〔朝，直遥翻。〕骁，坚尧翻。悍，侯旰翻。〕自白道败归，又闻阿波贰于隋，因先归，袭击北牙，大破之，杀阿波之母。阿波还，无所归，西奔达头。达头大怒，遣阿波师兵而东，〔帅，读曰率。〕其部落归之者将十万骑，遂与沙钵略相攻，屡破之，复得故地，兵势益强。贪汗可汗素睦于阿波，沙钵畈夺其罪众而废之，贪汗亡奔达头。沙钵略从弟地勤察，〔【张「地勤察」作「地勒察」。】〕别统部，落与沙钵略有隙，复以众叛归阿波。〔从，才用翻。复，扶又翻。〕连兵不已，各遣使诣长安请和求援。隋主皆不许。

     六月，庚辰，隋行军总管梁远破吐谷浑于尔汗山。〔吐，从暾入声。谷，音浴。汗，音寒。〕

     突厥寇幽州，隋幽州总管广宗壮公李崇帅步骑三千拒之。〔广宗县公。广宗，汉古县，五代志属清河郡。厥，九勿翻。帅，读曰率。骑，奇寄翻。〕转战十余日，师人多死，遂保砂城。突厥园之，城荒颓，不可守御，晓夕力战，又无所食，每夜出掠虏营，得六畜以继军粮，〔畜，许又翻。〕突厥畏之，厚为其备，每夜中结陈以待之。〔陈，读曰阵；下同。〕崇军苦饥，出辄遇敌，死亡略尽，及明，奔还城者尚百许人，然多重伤，不堪更战。突厥意欲降之，〔降，户江翻；下同。〕遣使谓崇曰：「若来降者，封为特勒。」〔特勒，突厥达官。新书：突厥子弟曰特勒。使，疏吏翻。〕崇知不免，令其士卒曰：「崇丧师徒，〔令，力定翻。丧，息浪翻。〕罪当万死。今日鹈命，以谢国家。汝俟吾死，且可降贼，便散走，努力还乡。若见至尊，道崇此意。」乃挺刃突陈，复杀二人，〔挺，拔也。陈，读曰阵。〕突厥乱射，杀之。〔射，而亦翻。〕秋，七月，〔【章：十二行本「月」下有「辛丑」二字；乙十一行本同；孔本同；张校同。】〕以豫州刺史代人周摇为幽州总管。命李崇子敏袭爵。〔袭爵广宗公。〕

     敏娶乐平公主之女娥英，〔隋主受禅，周天元后改封乐平公主。〕诏假一品羽仪，礼如尚帝女。既慎勿谢。」及进见，〔见，贤遍翻。〕帝授以仪同及开府，皆不谢。帝曰：「公主有大功于我，我何得于其伲而惜官乎！今授汝柱国。」敏乃拜而蹈舞。

     八月，丁卯朔，日有食之。〔考异曰：隋纪作「七月丁卯」，盖历差。〕

     长沙王叔坚未之江州，复留为司空，〔复，扶又翻。〕实夺之权。

     壬午，隋遣尚书左仆射高颎出宁州道，内史监虞庆则出原州道，以击突厥。〔五代志：平凉郡，旧置原州。监，甲暂翻。厥，九勿翻。〕

     九月，癸丑，隋大赦。

     冬，十月，甲戌，隋废河南道行台省，〔去年二月，陏置河南道行台省。〕以秦王俊为秦州总管，陇右诸州尽隶焉。〔秦州天水郡。〕

     丁酉，立皇弟叔平为湘东王，叔敖为临贺王，叔宣为阳山王，叔穆为西阳王。

     戊戌，侍中建日侯徐陵卒。〔卒，子恤翻。〕

     癸丑，立皇弟叔俭为安南王，叔澄为南郡王，叔兴为沅陵王，叔韶为岳山王，叔纯为新兴王。〔自湘东以下，皆以郡名疏爵，今着后人之，所未能徧知者。五代志：始安郡富川县，旧置临贺郡。熙平郡桂阳县，梁置阳山郡。永安郡黄冈县．置西阳郡。巴陵郡华容县，旧曰安南，置安南郡。沅陵县，置沅陵郡。信安郡新兴县，梁置新兴郡。岳山郡阙。郡县志：巴陵，一名天岳山。岳山盖即巴陵，以封叔韶。沅，音元。〕

     十一月，遣散骑常侍周坟、通直散骑常侍袁彦聘于隋。帝闻隋主状貌异人，使彦画像而归。帝见，大骇曰：「吾不欲见此人。」亟命屏之。〔散，悉亶翻。骑，奇寄翻。亟，纪力翻。屏，必郢翻。〕

     隋既班律令，〔前年十月，隋行新律。〕苏威屡欲更易事条，〔更，工衡翻；下数更同。〕内史令李德林曰：「修律令时，公何不言﹖今始颁行，且宜专守，自非大为民害，不可数更。」〔数，所角翻。〕

     河南道行台兵部尚书杨尚希曰：「窃见当今郡县，倍多于古。或地无百里，数县并置；或户不汉千，二郡分领。具僚已众，资费日多；吏卒增倍，租调岁减；〔调，徒吊翻。〕民少官多，〔少，诗沼翻；下同。〕十羊九牧。今存要去〔上声。〕闲，并小为，大国家则不亏粟帛，选，举则易得贤良。」〔易，以豉翻。〕苏威亦请废郡。帝从之。甲午，悉罢诸郡为州。

     十二月，乙卯，隋遣兼散骑常侍曹令则、通直散骑常侍魏澹来聘。〔散，悉亶翻。骑，奇寄翻。〕澹，收之族也。〔魏收事齐以文名。澹，徒览翻。〕

     丙辰，司空长沙王叔坚免。叔坚既失恩，心不自安，乃为厌媚，〔厌，一琰翻。〕醮日月以求福。或上书告其事，〔考异曰：南史云：「上阴令人造其厌媚，又令人告之。」今从陈书。〕帝召叔坚，囚于西省，〔门下省为东省，中书省为西省。〕将杀之，令近侍宣敕数之。〔数，责其罪也。数，所具翻，又所主翻。〕叔坚对曰：「臣之本心，非有他故，但欲求亲媚耳。臣既犯天宪，罪当万死。臣死之日，必见叔陵，愿宣诏，责之于九泉之下。」帝乃赦之，免官而已。〔因叔坚之言，始念其拥护之功。此岂少恩而已哉﹖不明故尔。〕

     隋以上柱国窦荣定为右武卫大将军。荣定妻，隋主姊安成公主也。隋主欲以荣定为三公，辞曰：「卫、霍、梁、邓，若少自贬损，不至覆宗。」帝乃止。〔四姓皆汉外戚也。卫氏夷于武帝之末，霍族赤于宣帝之时，桓帝怒而梁宗诛灭，安帝长而邓门衰废，事并见汉纪。少，诗沼翻。〕

     帝以李穆功大，诏曰：「法备小人，不防君小。太师申公，自令虽有罪，但非谋逆，纵有百死，终不推问。」

     礼部尚书牛弘请立明堂，帝以时事草创，不许。

     帝览刑部奏，断狱数犹至万，〔断，丁乱翻。〕以为律尚严密，故人多陷罪。又敕苏威、牛弘等更定新律，除死罪八十一条，流罪一百五十四条，徒杖等千余条，唯定留五百条，凡十二卷。〔一曰名例，二曰卫禁，三曰职制，四曰户婚，五曰貛库，六曰擅兴，七曰贼盗，八曰鬬讼，九曰诈伪，十曰杂律，十一曰捕亡，十二曰断狱。〕自是刑网简要，疏而不失。仍置律博士弟子员。〔大理寺之属有律博士八人。〕

     隋主以长安仓廪尚虚，是岁，诏西自薄、陕，东至卫、汴，〔河东郡，蒲州。恒农郡，陕州。汲郡，卫州。陈留郡，汴州。陕，式冉翻。汴，皮变翻。〕水次十三州，募丁运米。〔华、陕、谷、洛、管、汴、汾、晋、蒲、绛、怀、卫、相，凡十三州。〕又于卫州置黎阳仓，陕州置常平仓，华州置广通仓，〔五代志：京兆郡郑县，后魏置东雍州，并华山郡西魏改曰华州。华，户化翻。〕转相灌输。〔输，平声。〕漕关东及汾、晋之粟以给长安。〔水运曰漕。关东，自函谷关以东州郡。五代志：文城郡，东魏置南汾州，后周改为汾州。晋州临汾郡，旧平阳郡也。漕，在到翻。〕

     时刺史多任武将，类不称职。〔将，即亮翻；下同。称，尺证翻。〕治书侍御史柳彧上表曰：〔治，直之翻。上，时掌翻。〕「昔汉光武与二十八将，披荆棘，定天下，及功成之后，无所任职。〔事见汉光武纪。〕伏见诏书，以上柱国和千小为杞州刺史。〔五代志：梁郡雍丘县，隋置杞州。〕千子前任赵州，〔赵州时治广阿。〕百姓歌之曰：『老禾不早杀，〔今人犹呼割稻为杀稻。〕余种秽良田。』〔种，章勇翻。〕千子，弓马武用，是其所长；治民麘众，非其所解。〔治，直之翻。解，户买翻，晓也。如谓优老尚年，〔尚，尊也，高也。〕自可厚赐金帛；若令刺举，〔汉置刺史，掌刺举郡县吏，故云然。〕所损殊大。」帝善之。千子竟免。

     彧见上勤于听受，百僚秦请，多有烦碎，上疏谏曰：「臣闻上古圣帝，莫过唐、虞，不为丛脞，是谓钦明。〔书：元首丛脞哉。孔安国曰：丛脞，细碎无大略。马云：丛，总也；脞，小也。尧典曰：放勋钦明文思。脞，仓果翻。〕舜任五臣，〔孔子曰：舜有臣五人而天下治。孔安国曰：五臣，禹、稷、契、皋陶、伯益。〕尧咨四岳，〔孔安国曰：四岳，即羲和之四子，分掌四岳之诸侯。〕垂拱无为，天下以治。〔治，直吏翻；下同。〕所谓劳于求贤，逸于任使。比见陛下留心治道，〔比，毗至翻。治，直吏翻。〕无惮疲劳，亦由群官惧罪，不能自决，取判天旨，〔判，决也。〕闻奏过多。乃至营造细小之事，出给轻微之物，一日之内，酬答百司。至乃日旰忘食，夜分未寝，〔旰，古按翻，日晏也。夜分，半夜也。〕动以文簿忧劳圣躬。伏愿察臣至言，少减烦务，〔少，诗沼翻。〕若经国大事，非臣下裁断者，伏愿详决，〔断，丁乱翻。〕自余细务，责成所司；则圣体尽无疆之寿，臣下蒙覆育之赐。」〔覆，敷救翻。〕上览而嘉之，因曰：「柳彧直士，国之宝也。」

     彧上近世风俗，每正月十五夜，然灯游戏，奏请禁之，〔上元燃灯，或云以汉祠太一自昏至昼故事，此说非也。梁简文帝有列灯诗，陈后主有光璧殿遥咏山灯诗，则柳彧所谓近世风俗是也。〕曰：「窃见京邑，爰及外州，每以正月望夜，〔望夜，月之十五夜也。月旦以日月合，谓之朔，十五夜以日月相望，谓之望。〕充街塞陌，〔塞，悉则翻。〕聚戏朋游，鸣鼓聒天，燎炬照地，竭赀破产，竞此一时。尽室并孥，无问贵贱，男女混杂，缁素不分。秽行因此而成，盗贼由斯而起，〔观此，则上元游戏之弊，其来久矣。后之当路者，能不惑于世俗，奋然革之，亦所谓豪杰之士也。〕因循弊风，曾无先觉。无益于化，实损于民，请颁天下，并即禁断。」〔断，音短。〕诏从之。

