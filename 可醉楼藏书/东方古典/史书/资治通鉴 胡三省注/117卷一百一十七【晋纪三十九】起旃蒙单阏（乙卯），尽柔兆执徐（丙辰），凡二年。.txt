卷第一百一十七【晋纪三十九】起旃蒙单阏（乙卯），尽柔兆执徐（丙辰），凡二年。


     安皇帝壬


     义熙十一年〔（乙卯、四一四）〕


     春，正月，丙辰，魏主嗣还平城。〔至自伐柔然也。〕


     太尉裕收司马休之次子文宝、兄子文祖、并赐死；发兵击之。诏加裕黄钺，领荆州刺史。庚午，大赦。


     丁丑，以吏部尚书谢裕为尚书左仆射。


     辛巳，太尉裕发建康。以中军将军刘道怜监留府事，〔监，工衔翻。〕刘穆之兼右仆射；事无大小，皆决于穆之。又以高阳内史刘锺领石头戌事，屯冶亭。〔冶亭，今谓之东冶亭，在半山寺后。自建康东门往蒋山，至此半道，因以为名。王安石诗：「遥望钟山岑，因知冶城路。」陵游曰：今日天庆观在冶城山之麓。〕休之府司马张裕、南平太守檀范之闻之，皆逃归建康。〔守，式又翻。〕裕，p之兄也。〔张p见一百十五卷年。〕雍州刺史鲁宗之自疑不为太尉裕所容，〔雍，于用翻。〕与其子竟陵太守轨起兵应休之。二月，休之上表罪状裕，勒兵拒之。


     裕密书招休之府录事参军南阳韩延之，延之复书曰：「承亲帅戎马，远履西畿，〔周礼：王畿千里之外曰侯畿、甸畿、男畿、采畿、卫畿、蛮畿、镇畿、蕃畿。谓之畿者，责以共王税贡为职。韩延之以荆楚为西畿，取此义。帅，读曰率。〕阖境士庶，莫不惶骇。辱疏，知以谯王前事，良增叹息。司马平西体国忠贞，〔休之为平西将军，故称之款怀待物。以公有匡复之动，家国蒙赖，推德委诚，每事询仰。O王往以微事见劾，犹自表逊位；〔事见上卷上年。劾，户概翻，又户得翻。〕况以大过，而当嘿然邪！前已G奏废之，所不尽者命耳。推寄相与，正当如此；〔推寄，谓推心置人腹中也。〕而遽兴兵甲，所谓『欲加之罪，其无辞乎！』〔左传晋大夫里克之言。〕刘裕足下，海内之人，谁不见足不此心，而复欲欺诳国士！〔诳，居况翻。〕来示云『处怀期物，自有由来』，〔复，扶又翻。处，昌吕翻；下同。〕今伐人之君，啖人以利，真可谓『处怀期物，自有由来』者乎！〔啖，土滥翻，又土览翻。〕刘藩死于阊阖之门，诸葛毙于左右之手；〔刘藩事见上卷八年；诸葛事见九年。〕甘言诧方伯，袭之以轻兵；〔谓袭刘毅也。事见上卷八年。诧，丑亚翻。〕遂使席上靡款怀之士，阃外无自信诸侯，以是为得算，良可耻也！贵府将佐及朝廷贤德，寄命过日。〔将，即亮翻。朝，直遥翻。〕吾诚鄙劣，尝闻道于君子，以平西之至德，宁可无授命之臣之！必未能自投虎口，比迹郗僧施之徒明矣。〔郗僧施事见上卷八年。郗，丑之。〕假令天长丧乱，九流浑浊，〔太史谈序九流。班固曰：儒家者流，盖出于司徒之官，助人君顺阴阳，明教化者也。道家者流，盖出于史官，历纪成败祸福古令之道，此人君南面之术也。法家者流，盖出于理官，信赏必罚，以辅礼制。阴阳家者流，盖出于羲和之官，敬顺昊天，历象日月星辰。名家者流，盖出于礼官，古者名位不同，礼亦异数。孔子曰：「必也正名乎！」墨家者流，盖出于清庙之守。茅屋、采椽，是以贵俭；养三老、五更，是以兼爱；选士、大射，是以尚贤；宗祀严父，是以右鬼。从横家者流，盖出于行人之官。杂家者流，盖出于议官。农家者流，盖出于农稷之官。皆六经之支与流裔，有益于治道，而火能无弊，使其浑浊，则无所取衷矣。长，知两翻。丧息浪翻。〕当与臧洪游于地下，〔臧洪事见六十一卷汉献帝兴平二年。〕不复多言。」〔复，扶又翻。〕名其子曰翘，以示不臣刘氏。


     琅邪太守刘郎帅二千余家降魏。〔帅，读曰率。降，户江翻。〕


     庚子，河西胡刘云等帅数万户降魏。


     太尉裕使参军檀道济、朱超石将步骑出襄阳。〔将，即亮翻。骑奇寄翻。〕超石，龄石之弟也。江夏太守刘虔之将兵屯三连，〔夏，户雅翻。〕立桥聚粮以待道济等，积日不至。鲁轨击虔之，杀之。裕使其伲振威将军东海徐逵之统参军蒯恩、王允之、沈渊子为前锋，出江夏口。〔水经：江水过江陵城南，又东至华容县西，夏水出焉；又东过公安县北，又东左合子夏口。注云：江水左迤北出，通于夏水，故曰子夏也。蒯，苦怪翻。〕逵之等与鲁轨战于破耱，兵败，逵之、允之、子皆死，独蒯恩勒兵不动。〔蒯，苦怪翻。〕轨乘胜力攻之，不能克，乃退。渊子，林子之兄也。


     裕军于马头，〔据水经注，马头岸在大江之南，北对江陵之江津戌。〕闻逵之死，怒甚；三月，壬午，帅诸将济江。鲁轨、司马文思将休之兵四万，临峭岸置陈，〔峭，七笑翻。陈，读曰阵。〕军士无能登者。裕自被甲欲登，〔被，皮义翻。〕诸将谏，不从，怒愈甚。太尉簿谢晦前抱持裕，裕抽剑指晦曰：「我斩卿！」晦曰：「天下可无晦，不可无公！」〔此裕所谓晦颇识机变者也。〕建武将军胡藩领游兵在江津，裕呼藩使登，藩有疑色。裕命左右录来，欲斩之。〔录，收也。〕藩顾曰：正吹击贼，不得奉教！」乃以刀头穿岸，劣容足指，腾之而上；〔劣，少也。上，时掌翻。〕随之者稍多。既登岸，直前力战。休之兵不能当，稍引却。〔当胡藩之初登也，精骑数十可以制之，休之之兵不动，故得以直前力战，又人心素慑服裕，故藩既进而不能当也。〕裕兵因而乘之，休之兵大溃，遂克江陵。休之、宗之俱北走，轨留石城。裕命阆中侯下邳赵伦之、太尉参军沈林子攻之；遣武陵内史王镇恶以舟师追休之等。


     有群盗数百夜袭冶亭，京师震骇；刘锺讨平之。


     秦广平公弼谮姚宣于秦王兴，〔去年宣入朝，力言弼罪，弼衔而谮之。〕宣司马权丕至长安，兴责以不能辅导，将诛之；丕惧，诬宣罪恶以求自免。兴怒，遣使就杏城收宣下狱，命弼将三万人镇秦州。〔下，遐稼翻。将，即亮翻；下同。〕尹昭曰：「广平公与皇太子不，平今握强兵于外，陛下一旦不讳，社稷必危。『小不忍，乱大谋』，〔论语载孔子之言。〕陛下之谓也。」兴不从。


     夏王勃勃攻秦杏城，拔之，执守将姚逵，坑士卒二万人。秦王兴如北地，遣广平公弼及辅国将军敛曼嵬向新平，与还长安。


     河西王蒙逊攻西秦广武郡拔之。西秦王炽盘遣将军乞伏s尼寅邀蒙逊于浩，蒙逊击斩之；〔浩，音告门。〕又遣将军折斐等帅骑一万据勒姐岭，〔阚S志，公城安夷县东有勒姐河，与金城河合。勒姐岭盖勒姐河所出之山也。汉时，勒姐羌居之，因以为名。姐，子也翻，又音紫。〕蒙逊击禽之。


     ⒑游骷⒑相聚于上党，推胡人白亚栗斯为单于，〔单，音蝉。〕改元建平。以司马顺宰为谋主，〔顺宰起兵，见上卷二年。〕寇魏河内。夏，四月，魏主词命公孙表等于讨之。〔将，即亮翻；下同。〕


     青、冀二州刺史刘敬宣参军司马道赐，宗室之疏属也。闻太尉裕攻司马休之，道赐与同府辟闾道秀、〔道赐与道秀俱为敬宣僚属，故曰同府。〕左右小将王猛子谋杀敬宣，据广固以应休之。乙卯，敬宣召道秀，屏人语，〔屏，必郢翻。〕左右悉出户。猛子逡巡在后，取敬宣备身刀杀敬宣。文武佐吏实时讨道赐等，皆斩之。


     己卯，魏主嗣北巡。


     ノ髑赝醭闩套釉基自长安O归，〔云基盖从炽盘入秦以朝，因留长安也。〕炽盘以为尚书左仆射。


     五月，丁亥，魏主嗣如大宁。


     赵伦之、沈林子破鲁轨于石城，司马休之、鲁宗之救之不及，遂与轨奔襄阳，宗之参军李应之闭门不纳。甲午，休之、宗之、轨及谯王文思、新蔡王道赐、〔此又一司马道赐也。新蔡王晃以武陵王事废，后以道赐袭爵。〕梁州刺史马敬、南阳太守鲁范俱奔秦。宗之素得士民心，争为之卫送出境。王镇恶等追之，尽境而还。〔不敢穷兵追之，惧出境而遇伏也。〕


     初，休之等求救于秦、魏，秦征虏将军姚成王及司马国[引兵至南阳，〔[，孚袁翻。〕魏长孙嵩至河东，闻休之等败，皆引还。休之至长安，秦王兴以为扬州刺史，使侵扰襄阳。侍御史唐盛言于兴曰：「据符谶之文，司马氏当复得河、洛。〔谶，楚谮翻。〕今使休之擅兵于外，犹纵鱼于也；不如以高爵厚礼，留之京师。」兴曰：「昔文王卒免h里，〔纣囚文王于h里，既而释之。复，扶又翻。卒，子恤翻。〕高祖不毙鸿门，〔见九卷汉高祖元年。〕苟天命所在，谁能违之！脱如符谶之言，留之适足为害。」遂遣之。〔史言姚兴知命。〕


     诏加太尉裕太傅、扬州牧，剑履上殿，入朝不趋，赞拜不名。〔朝，直遥翻。〕以兖、青二州刺史刘道怜为都督荆．湘．益．秦．宁．梁．雍七州诸军事、骠骑将军、荆州刺史。〔雍，于用翻。骠，匹妙翻。骑，奇寄翻。〕道怜贪鄙，无才能，裕以中军长史晋陵太守谢方明为骠骑长史、南郡相，道怜府中众事皆谘决于方明。方明冲之子也。〔谢冲，奕之从子。方明，裕之从祖弟也。〕


     益州刺史朱龄石遣使诣河西王蒙逊，〔使，疏吏翻。〕谕以朝廷威德。蒙逊遣舍人黄迅诣龄石，且上表言：「伏闻车骑将军裕欲清中原，愿为右翼，驱除戎虏。」


     夏王勃勃遣御史中丞乌洛孤与蒙逊结盟，蒙逊遣其弟湟河太守汉平莅盟于夏。〔夏，户雅翻。〕


     西秦王炽盘率众三万袭湟河，沮渠汉平拒之，遣司马隗仁夜出击炽盘，破之。〔沮，子余翻。隗，五罪翻，炽，昌志翻。〕炽盘将引去，汉平长史焦昶、将段景潜召炽盘，炽盘复攻之；〔昶，丑两翻。复，扶又翻。〕昶、景因说汉平出降。〔说，输芮翻。降，户江翻；下同。〕仁勒壮士百余据南门楼，三日不下，力屈，为炽盘所禽。炽盘欲斩之，散骑常侍武威段晖谏曰：「仁临难不畏死，〔散，悉翻。骑，奇寄翻。难，乃旦翻。〕忠臣也，宜宥之以厉事君。」乃囚之。炽盘以左卫将军匹达为湟河太守，击乙弗窟干，降其三千余户而归。以尚书右仆射出连虔为都督岭北诸军、〔岭北，洪池岭北也。〕凉州刺史；以凉州刺史谦屯为镇军大将军、河州牧。隗仁在西秦五年，段晖又为之请，〔史书武威段晖，以别南燕之段晖也。又为，于伪翻。〕炽盘免之，使还姑臧。


     戊午，魏主嗣行如濡源，遂至上谷、涿鹿、广宁；〔涿鹿县，汉属上谷郡，晋分属广宁郡。魏土地记：下洛县东南六十里有涿鹿城，西北百三十里有大宁城，即汉广宁县也。盖在唐妫州界。濡，乃官翻。〕秋，七月，癸未，还平城。


     西秦王炽盘以秦州刺史昙达为尚书令，〔昙，徒含翻。〕光禄勋王松寿为秦州刺史。


     辛亥晦，日有食之。


     八月，甲子，太尉裕还建康，固辞太傅、州牧，其余爱命。以豫章公世子义符为兖州刺史。


     丁未，谢裕卒；以刘穆之为左仆射。


     九月，己亥，大赦。


     魏比岁霜旱，〔比，毗至翻。〕云、代之民多饥死。〔云、代，云中、代郡二郡之地。〕太史令王亮、苏坦言于魏主嗣曰：「按谶书，魏当都邺，可得丰乐。」〔乐，音洛。〕嗣以问群臣，博士祭酒崔浩、特进京兆周澹曰：〔澹，徒览翻。〕「迁都于邺，可以救今年之饥，非久长之计也。山东之人，以国家居广汉之地，〔「广汉」，据北史崔浩传作「广漠」，当从之。漠，大也。〕谓其民畜无涯，号曰『牛毛之众』。今留兵守旧都，〔谓平城也。〕分家南徙，不能汉诸州之地，参居郡县，情见事露，〔见，贤遍翻。〕恐四方皆有轻侮之心；且百姓不便水土，疾疫死伤者必多。又，旧都守兵既少，〔少，诗沼翻；下同。〕屈丐、柔然将有窥窬之心，举国而来，云中、平城必危，朝廷隔恒、代千里之险，〔自恒山至代，有飞之口、倒马之关，夏屋、广昌、五回之险。〕难以赴救，此则声实俱损也。今居北方，假令东有变，我轻骑南下，布C林薄之间，〔骑，奇寄翻。C，胡故翻。郭璞曰：布C，犹布露也。毛晃曰：布C，流散也；草丛生曰薄。〕孰能知其多少！百姓望尘慑服，此国家所以威制诸夏也。〔慑，之涉翻。夏，户雅翻。〕来春草生，Ю医出，〔В接路，又多贡翻，孔汁也。酪，历各翻，孔浆也。西汉太仆属官有马。应劭曰：主孔马取其汁，治之，味酢可饮，因以各官。如淳曰：主乳马以韦革为夹兜，受数斗，盛马乳，取其上肥，因名马。今梁州名马酪为马酒。师古曰：，音徒孔翻。〕兼以菜果，得及秋熟，则事济矣。」嗣曰：「今仓廪空竭，既无以待来秋，若来秋又饥，将若之何t」对曰：「宜简饥贫之户，使就食山东；若来秋复饥，当更图之，〔复，扶又翻。〕但方今不可迁都耳。」嗣悦曰：「唯二人与朕意同。」乃简国人尤贫者诣山东三州就食，〔拓跋氏起于漠北，统国三十六，姓九十九。道武既并中原，徙其豪桀于云、代，与北人杂居，以其北来部落为国人。山东二州，定、相、冀也。〕遣左部尚书代人周几帅众镇鲁口以安集之。〔魏初，四方四维置八部大人，分东、西、南、北、左、右、前、后，后，又置八部尚书。魏书官氏志：拓跋邻以次兄为普氏，后改为周氏。盖魏建代都，周几遂为代人。帅，读曰率。〕嗣躬耕藉田，且命有司劝课农桑；明年，大熟，民遂富安。


     夏赫连建将兵击秦，执平凉太守姚军〔【章：甲十一行本「军」作「周；乙十一行本同；退斋校同。】〕都，〔将，即亮翻。〕遂入新平。广平公弼与战于龙尾堡，〔刘d地理志：凤翔府岐山县，唐武德七年，移治龙尾城。〕禽之。


     秦王兴药动。广平公弼称疾不朝，〔朝，直遥翻。〕聚兵于第。兴闻之，怒，收弼党唐盛、孙玄等，杀之。太子泓请曰：「臣不肖，不能缉谐兄弟，〔缉，当作辑。〕使至于此，皆臣之罪也。若臣死而国家安，愿赐臣死；若陛下不忍杀臣，乞退就藩。」兴恻然悯之，召姚赞、梁喜、尹昭、敛曼嵬与之谋，囚弼，将杀之，穷治党与；〔嵬，五回翻。治，直之翻。〕泓流涕固请，乃并其党赦之。汐待弼如初，无忿恨之色。


     魏太史秦：「荧惑在匏瓜中，〔据晋书天文志：匏瓜在天津之南，天汉分流夹之。张渊观象赋注曰：匏瓜五星在丽珠北，天津九星在匏瓜北。〕忽亡不知所在，于法当入危亡之国，先为童谣妖言，然后行其祸罚。〔法，谓推占之常法。妖，于骄翻。〕魏主嗣召名儒十余人使与太史议荧惑所诣。崔浩对曰：「按春秋左氏传：『神降于莘』，以其至之日推知其物。〔浩盖据春秋左氏外传也。外传曰：「周惠王十五年，有神降于莘，王问于内史过。对曰：『其丹朱乎。』王曰：『其谁受之t』对曰：『在虢土。』王曰：『虢其几何t』对曰：『昔尧临以五。今其偌。神之见也，不过其物。若由是观之，不过五年。』十九年，晋取虢。」传，直恋翻。〕庚午之夕，辛未之朝，天有阴云；荧惑之亡，当在二日。庚之与午，皆主于秦；辛为西夷。〔晋书天文志：自东井十六度至柳八度为鹑首，于辰在未，秦之分野。自柳九度至张十二度为鹑火，于辰在午，周之分野。时姚秦兼有关洛之地，故云皆主于秦。庚、辛西于也，故为西夷。〕今姚兴据长安，荧惑必入秦矣。」众皆怒曰：「天上失星，人间安知所诣！」浩笑而不应。后八十余曰，荧惑出东井，留守句己，久之乃去。〔新唐书天文志曰：「去而复来，是谓句己。」晋书天文志曰：「荧惑为乱，为贼，为疾，为丧，为饥，为兵，所居国受殃。环绕钩己，芒角动摇变色，乍前乍后，乍左乍右，其殃愈甚。句，曰钩。钩己，谓环绕而行如钩，又成己字也。〕秦大旱，昆明池竭，童谣讹言，〔徒歌谓之谣。〕国人不安，间一岁而秦亡。众乃服浩之精妙。


     冬，十月，壬子，秦王兴使散骑常侍姚敞等送其女西平公主于魏，〔散，悉翻。骑，奇寄翻；下同，〕魏主嗣以后礼纳之；铸金人不成，〔魏立嗣、立后，皆铸金人以卜之。〕乃以为夫人，而宠遇甚厚。


     裥劣希魏主嗣如沮洳城；〔沮，将豫翻。洳，吕庶翻。沮洳，渐湿之地。北方地高燥，此城盖以下湿而得名。〕癸亥，还平城。十一月丁亥，复如豺山宫；〔复，扶又翻。〕庚子，还。


     西秦王炽盘遣襄武侯昙达等将骑一万击南羌弥组、康薄于赤水，降之；〔水经注：赤亭水出南安郡东山赤谷，西流，径城北，南入渭水。昙，徒含翻。将，即亮翻。姐，子也翻，又音紫。降，户江翻。〕以王孟保为略阳太守，镇赤水。


     燕尚书令孙护之弟伯仁为昌黎尹，与其弟叱支乙拔皆有才勇，从燕王跋起兵有功，〔谓杀慕容熙时也，事见一百十四卷三年。〕求开府不得，有怨言，跋皆杀之。进护开府仪同三司、录尚书事，以慰其心，护怏怏不悦，跋G杀之。〔怏，于两翻。〕辽东太守务银提自以有功，出为边郡，怨望，谋外叛，跋亦杀之。〔万泥、乳陈既死，孙护兄弟及务银提又诛，冯跋亦少恩矣。〕


     林邑寇交州，州将击败之。〔将，即亮翻。败，补迈翻。〕


     十二年〔（丙辰、四一六）〕


     春，正月，甲申，魏主嗣如豺山宫；戊子，还平城。


     加太尉裕兖州刺史、都督南秦州，凡都督二十二州；〔二十二州：徐、南徐、豫、南豫、兖、南兖、青、冀、幽、并、司、郢、荆、江、湘、雍、梁、益、宁、交、广、南秦也。〕以世子义符为豫州刺史。


     秦王兴使鲁宗之将兵寇襄阳，未至而卒。〔卒，子恤翻。〕其子轨引兵入寇，雍州刺史赵伦之击败之。〔雍，于用翻。败，补迈翻。〕


     西秦王炽盘攻秦洮阳公彭利和于\川，〔洮，土刀翻。\，其良翻。〕沮渠蒙逊攻石泉以救之。炽盘至沓中，引还。二月，炽盘遣襄武侯昙达救石泉，〔昙，徒含翻。〕蒙逊亦引去。蒙逊遂与炽盘结和亲。〔自炽盘灭秃发氏，与蒙逊为敌，岁岁交兵，令乃结和。〕


     秦王兴如华阴，使太子泓监国，〔华，户化翻。监，工衔翻。〕人居西宫。〔太子居东宫；西宫，秦王所居也。〕兴疾笃，还长安。黄门侍郎尹冲谋因泓出迎而杀之。兴至，泓将出迎，宫臣谏曰：〔凡东宫官属皆曰宫臣。〕「主上疾笃，奸臣在侧，〔奸臣谓尹冲等。〕殿下今出，进不得见主上，退有不测之祸。」泓曰：「臣子闻君父疾笃而端居不出，何以自安！」对曰：「全身以安社稷，孝之大者也。」泓乃止。尚书姚沙弥谓尹冲曰：「太子不出迎，宜奉乘舆幸广平公第；宿卫将士闻乘舆所在，自当来集，〔乘，绳证翻。将，即亮翻。〕太子谁与守乎！且吾属以广平公之故，已陷名逆节，将何所自容！今奉乘舆以举事，乃仗大顺，不惟救广平之祸，吾属前罪亦尽雪矣。」〔乘，绳证翻。〕冲以兴死生未可知，欲随兴入宫作乱，不用少奶之言。


     兴入宫，跆子泓录尚书事，东平公绍及右卫将军胡翼度典兵禁中，防制内外。〔绍，兴之弟也。〕遣殿中上将军敛曼嵬收弼第中甲仗，内之武库。〔晋置殿中将军，姚秦复有殿中上将军，使统殿中诸主帅。〕


     兴疾转笃，其妹南安长公主问疾，不应。〔长，知两翻。〕幼子耕儿出，告其兄南阳公衷唬骸腹已崩矣，宜速决计。」旨从胍冲帅甲士攻端门，〔郑于今翻。帅，读曰率。〕敛曼嵬、胡翼度等勒兵闭门拒战。值惹沧呈康敲牛缘屋而入，及于马道。泓侍疾在咨议堂，太子右卫率姚和都率东宫兵入屯马道南。值炔坏媒，遂烧端门，兴力疾临前殿，赐弼死。禁兵见兴，喜跃，争进赴贼，贼众惊扰；和都以东宫兵自后击之，值却蟀堋痔佑阪晟剑其党建康公吕隆奔雍，〔雍，于用翻。〕尹冲及弟泓来奔。兴引东平公绍及姚赞梁喜、尹昭、敛曼嵬入内寝，受遗诏辅政。明日，兴卒。〔年五十一。考异曰：晋本纪、三十国．晋春秋皆云义熙十一年二月姚兴卒；魏本纪、北史本纪，姚兴、姚泓载记皆云十二年。按后魏书崔鸿传：太祖天兴二年，姚兴改号，鸿以为元年，故晋本纪、三十国．晋春乎凡弘始后事，皆在前一年，由鸿之误也。〕泓秘不发丧，捕南阳公旨奥缆〈蠼军尹元等，皆诛之，乃发丧，即皇帝位，〔泓，字符子，兴之长子也。〕大赦，改元永和。泓命齐公恢杀安定太守吕超。〔隆、超，兄弟也，皆党于弼。齐公恢时镇安定。〕恢犹豫久之，乃杀之。泓疑恢有贰心，恢由是惧，阴聚兵谋作乱。〔为后姚恢举兵张本。〕泓葬兴于偶陵，谥曰文桓皇帝，庙号高祖。


     初，兴徙李闰羌三千户于安定。兴卒羌酋党容叛，〔孙以唬旱潮救ド，今为上声，本出西羌。姚秦有将军党耐虎，自云夏后氏之后，为羌豪。酋，慈由翻；下同。党，底朗翻。〕泓遣抚军将军姚赞讨降之，〔降，户江翻。〕徙其酋豪于长安，余遣还李开。北地太守毛雍据赵氏坞以叛，〔赵氏坞，孝武太元九年秦主坚击后秦所屯之地。〕东平公绍讨禽之。时姚宣镇李闰，参军韦宗闻毛雍叛，说宣曰：「主上新主，威德未着，国家之难，未可量也，〔难，乃旦翻。〕殿下不可不为深虑。邢望险要，宜徙据之，此霸王之资也。」宣从之，帅户三万八千，弃李闰，南保邢望。〔帅，读曰率。〕诸羌据李闰以叛，东平公绍进讨，破之。宣诣绝归罪，绝杀之。


     二月，〔【张：「二月」作「三月」。】〕加太尉裕中外大都督。裕戒严将伐秦，诏加裕领司、豫三州刺史，以其世子义符为徐、兖二州刺史。琅邪王德文请启行戎路，〔诗曰：「云戎十乘，以先启行。」行，户刚翻。〕修敬山陵；诏许之。


     夏，四月，壬子，魏大赦，改元泰常。


     西秦襄武侯昙达等击秦秦州刺史姚艾于上，破之，徙其民五千余户于⒑薄！碴迹徒含翻。，音肤。〕


     五月，癸巳，加太尉裕领北雍州刺史。〔晋初置雍州于长安，永嘉之乱，没于、石。苻秦之乱，雍州流民南出樊沔，孝武始于襄阳侨立雍州。今裕欲取长安，故领北雍州刺史，以别襄阳之雍州也。雍，于用翻；下同。〕


     六月，丁巳，魏主嗣北巡。


     ⒉⒅莺数万落叛秦，入于平阳，推匈奴曹弘为大单于，〔夕盖匈奴右贤王曹毂子寅之后，所谓东曹者也。单，音蝉。〕攻立义将军姚成都于匈奴堡。〔此匈奴种落相率保聚之地，因以为名。〕征东将军姚懿自蒲坂讨，执弘，送长安，徙其豪右万五千落于雍州。〔秦雍州治安定。〕


     氐王杨盛攻秦祁山，拔之，进逼秦州。秦后将军姚平救之；盛引兵退，平与上守将姚嵩追之。〔将，即亮翻。〕夏王勃勃帅骑四万袭上，〔帅，读曰率。骑，奇寄翻。〕未至，嵩与盛战于竹岭，败死。〔水经注：籍水历当亭川，又东南流，与竹岭水合，水出南山竹岭，东北入籍水。籍水东北入上县。〕勃勃攻上，二旬，克之，杀秦州刺史姚军都及将士五千余人，因毁其城；进攻阴密，〔阴密，古密人之国，诗所谓「密人不恭，敢拒大邦」者也。自汉以来为县，属安定郡。括地志：阴密故城，在泾州鹑觚县西，其东接县城，即古密国。〕又杀秦将姚良子及将士万余人，〔将，即亮翻。〕以其子昌为雍州刺史，镇阴密。征北将军姚恢弃安定，奔还长安，安定人胡俨等帅户五万据城降于夏。〔帅，读曰率。降，户江翻。〕勃勃使镇东将军羊苟儿将鲜卑五千镇安定，进攻秦镇西将军姚谌于雍城，谌委镇奔长安。勃勃据雍，进掠d城。〔将鲜，即亮翻。谌，氏壬翻。雍，于用翻。d，音媚，又音眉。〕秦东平公绍及征虏将军尹昭等将步骑五万击之，勃勃退趋安定，〔趋，七喻翻。〕胡俨闭门拒之，杀羊苟儿及所将鲜卑，复以安定降秦。〔复，扶又翻；下同。〕绍进击勃勃于马鞍阪，破之，追至朝那，不及而还。〔还，从宣翻，又如字。〕勃勃归杏城。杨盛复遣兄子倦击秦，至陈仓，秦敛曼嵬击却之。夏王勃勃复遣兄子提南侵泄阳，〔晋书载记作「池阳」，当从之。池阳县属扶风郡，唐为京兆云阳县。复，扶又翻。〕秦车骑将军姚裕等击却之。


     凉司马索承明上书劝凉公狈ズ游魍趺裳罚〔索，昔各翻。保古老翻。〕币见，谓之曰：「蒙逊为百姓患，孤岂忘之！顾势力未能除耳。卿有必禽之策，当为孙陈之；〔为，于伪翻。〕直唱大言，使孙东讨，此与言『石虎竖，宜肆诸市朝』者何异！」〔朝，直遥翻。〕承明惭惧而退。


     デ铮七月，魏主嗣大猎于牛川，临殷繁水而还；〔北史曰；登釜山，临殷繁水。括地志曰：釜山在妫州怀戎县北三里。〕戊戌，至平城。


     八月，丙午，大赦。


     宁州献琥珀枕于太尉裕。〔琥珀出哀牢九。广雅曰：琥珀生地中，其上及旁不生草。深者八九尺，大如斛削去皮，成琥珀如斗。初时如桃胶，凝坚乃成。博物志：松脂沦入地，千年化为茯苓，茯苓千年化为琥珀。今太山有茯苓而无琥珀，永昌有琥珀而无茯苓。〕裕以琥珀治金创，〔治，直之翻。创，初良翻。〕得之大，喜命碎捣分赐北征将士。


     裕以世子义符为中军将军，监太尉留府事。刘穆之为左仆射，领监军、中军二府军司，〔监军，谓义符，监太尉留府军也。监，工衔翻。〕入居东府，总摄内外；以太尉左司马东海徐羡之为穆之之副；左将军朱龄石守卫殿省，徐州刺史刘怀慎守卫京师，扬州别驾从事史张裕任留州事。〔任留州事，任扬州留后事也。〕怀慎，怀敬之弟也。


     刘穆之内总朝政，外供军旅，决断如流，事无拥滞。〔朝，直遥翻。断，丁乱翻。〕宾客辐凑，求诉百端，内外谘禀，盈阶汉室；〔盈阶汉室，谓谘禀之文书也。〕目览辞说，手答笺书，耳行听受，口并酬应，不相参涉，悉皆赡举。又喜宾客，赡，时艳翻。喜，许记翻。〕谈赏笑，弥日无倦。裁有闲暇，手自写书，寻览校定性奢豪，食必方丈，旦辄为十人馔，未尝独餐。〔馔，雏恋翻，又雏皖翻。〕尝白裕曰：「穆之家本贫贱，赡生多阙。自叨忝以来，〔叨，土刀翻。〕虽每存约损，而朝夕所须，微为过丰，自此外一毫不以负公。」中军咨议参军张p言于裕曰：「人生危脆，必当远虑。穆之若邂逅不幸，〔脆，此芮翻。邂，户隘翻。逅，胡茂翻。〕谁可代之t尊业如此，〔尊业，言裕已成之功业也；尊者，尊称之也。〕苟有不讳，处分云何t」〔处，昌吕翻。分，扶问翻。〕裕曰：「此自委穆之及卿耳。」


     丁巳，裕发建康，遣龙骧将军王镇恶、冠军将军檀道济将步军自淮、淝向许、洛，〔骧，思将翻。冠，古玩翻。将步，即亮翻。〕新野太守朱超石、宁朔将军胡藩趋阳城，振武将军沈田子、建威将军傅弘之趋武关，〔趋，七喻翻。〕建武将军沈林子、彭城内史刘遵考将水军出石门，自汴入河，〔汴水首受济，东南与淮通，汉书地理志所谓狼汤渠是也。狼，音浪；汤，音宕。昔大禹塞荥泽，开此渠以通淮、泗，禹贡所谓「导W水，东流为济，入于河，溢为荥，东出于陶丘北」者也。汉修河阳，始立石门以遏水；水盛则通于河，水耗则辍流。〕以冀州刺史王仲德督前锋诸军，开巨野入河。〔水经：济水北至东燕县，与河合。郦道元注曰：济水自乘氏县两分，东北入于巨野济之故渎，又北，右合洪水洪水上承巨野薛训渚，自渚汔于北口一百二十里，名曰洪水。桓温以太和四年率众北入，掘渠通济。义熙十三年，刘武帝西入长安，又广其功。自洪口以上，又谓桓公渎，济自是北注也。〕遵考，裕之族弟也。刘穆之谓王镇恶曰：「公今委卿以伐秦之任，卿其勉之！」镇恶曰：「吾不克关中誓不复济江！」〔复，扶又翻。〕


     裕既行，青州刖史檀祗自广陵辄率众至涂中掩讨亡命。〔涂，读曰滁。〕刘穆之恐祗为变，议欲遣军。时檀韶为江州刺史，张p曰：「今韶据中流，道济为军首，〔谓为伐秦诸军之首。〕若有相疑之迹，则大府立危，〔大府，谓太尉留府，其实指建康也。〕不如逆遣慰劳以观其意，必无患也。」〔劳，力到翻。〕穆之乃止。


     初，魏主嗣使公孙表讨白亚栗斯，〔事见上年。〕曰：「必先与秦洛阳戌将相闻，使备河南岸，然后击之。」表未至，胡入废白亚栗斯，更立刘虎为率善王。表以胡人内自携贰，势必败散，遂不告秦将而击之，大为虎所败，〔将，即亮翻。败，补迈翻。〕士卒死伤甚众。


     嗣谋于群臣曰：「胡叛u年，讨之不克，其众繁多，为患日深。今盛秋不可复发兵，妨民农务，〔谓妨农收也。复，扶又翻。〕将若之何」白马侯崔宏曰：「胡众虽多，无健将御之，〔将御，即亮翻；下同。〕终不能成大患。表等诸军，不为不足，但法令不整，处分失宜，以致败耳。〔处，昌吕翻。分，扶问翻。〕得大将素有威望者将数百骑往摄表军，无不克矣。〔摄，持也。相州刺史叔孙建前在并州，为胡、魏所畏服，〔胡、魏，犹言胡、晋也。〕诸将莫及，可遣也。」嗣从之，以建为中领军，督表等讨虎。九月，戊午，大破之，斩首万余级，虎及司马顺宰皆死，狡渲谑万余口。


     太尉裕至彭城，加领徐州刺史；以太原王玄谟为从事史。〔裕领徐州，以玄谟为徐州从事史。汉制：诸州刺史皆有从事史、假佐。其后宋文帝用玄谟以丧师；至孝武之初，义宣、臧质之变，卒赖以宁。则裕之用人，犹有汉高祖、诸葛孔明之识；唐太宗托徐世绩，喜薛仁贵，未足以进此也。〕


     初，王Q之败也，〔事见一百九卷隆安元年。Q，许今翻。〕沙门昙永匿其幼子华，〔昙，徒含翻。〕使提衣幞自随。〔幞，防玉翻，也，以裹衣物。魏舒「幞被而出」，韩文「幞被入直」，皆此义也。〕津逻疑之。昙永呵华曰：「奴子何不速行！」棰之数十，〔逻，郎佐翻。棰，止G翻。〕由是得免；遇赦，还吴。以其父存亡不测，布衣蔬食，绝交游不仕，十余年。裕闻华贤，欲用之，乃发Q丧，使华制服。服阕，辟为徐州主簿。〔裕用王华，亦留以遗文帝。阕，若穴翻。〕


     王镇恶、道济入秦境，所向皆捷。秦将王苟生以漆丘降镇恶，〔漆丘盖在梁郡蒙县。昔庄周为蒙漆园吏，后人因以漆丘名城。将，即亮翻。降，户江翻；下同。〕徐州刺史姚掌以项城降道济，诸屯守皆望风款附。惟新蔡太守董遵不下，〔新蔡县，汉属汝南郡。蒙平侯自蔡徙此，故曰新蔡。魏分属汝阴郡，晋惠帝分汝阴立新蔡郡。〕道济攻拔其城，执遵，杀之。进克许昌，获秦颍川太守姚垣及大将杨业。沈林子自汴入河，襄邑董神虎聚众千余人来降，太尉裕版为参军。林子与神虎共攻仓垣，克之，秦兖州刺史韦华降。神虎擅还襄邑，林子杀之。


     秦东平公绍言于秦主泓曰：「晋兵已过许昌；安定孤远，难以救卫，宜迁其镇户，内实京畿，可得精兵十万，〔姚苌之兴也，以安定为根本；后得关中，以安定为重镇，徙民以实之，谓之镇户。〕虽晋、夏交侵，犹不亡国。不然，晋攻豫州，夏攻安定，将若之何t〔夏，户雅翻。〕事机已至，宜在速决。」左仆射梁喜曰：「齐公恢有威名，为岭北所惮，镇人已与勃勃深仇，〔谓镇兵常与勃勃血战，有父兄子弟之仇。〕理应守死无贰。勃勃终不能越安定远寇京畿；若无安定，虏马必至于d。〔d，音媚，又音眉。〕今关中兵足以拒晋，无为豫自损削也。」泓从之。吏部郎懿横密言于泓曰：「恢于广平之难，有忠勋于陛下。〔姓谱曰：懿以谥为氏。谓杀吕超也。难，乃旦翻。〕自陛下龙飞绍统，未有殊赏以答其意。今外则置之死地，内则不豫朝权，〔朝，直遥翻。〕安定人自以孤危逼寇，思南迁者十室而九，若恢拥精兵数万，鼓行而向京师，得不为社稷之累乎！〔累，力瑞翻。〕宜征还朝廷慰其心。」泓曰：「恢若怀不逞之心，征之适所以速祸耳。」又不从。


     王仲德水军入河，将逼滑台。魏兖州刺史尉建畏懦，帅众弃城，北渡河。〔帅，读曰率。〕仲德入滑台，宣言曰：「晋本欲以布帛七万匹假道于魏，不谓魏之守将遮城遽去。」〔将，即亮翻。〕魏主嗣闻之，遣叔孙建、公孙表自河内向枋头，〔既破刘虎，因遣建等引兵济河，斩尉建于城下，投尸于河。呼仲德军人，问以侵寇之状；仲德使司马竺和之对曰：「刘太尉使王征虏自河入洛，清扫山陵，非敢为寇于魏也。魏之守将自弃滑台去，王征虏借空城以息兵，行当西引，于晋、魏之好无废也；〔好，呼到翻；下好持同。〕何必扬旗鸣鼓以曜威乎！」嗣使建以问太尉裕。裕逊辞谢之曰：「洛阳，晋之旧都，而羌据之；晋欲修复山陵久矣。诸桓宗族，司马休之、国[兄弟，鲁宗之父子，皆晋之蠹也，而羌收之以为晋患。〔义熙元年，桓谦等奔秦，六年入寇。十一年，司马休之、鲁宗之等奔秦，秦使将兵扰襄阳。六年，司马国[等奔秦，数帅众扰边。[，孚袁翻。〕今晋将伐之，欲假道于魏，非敢为不利也。」魏河内镇将于栗有勇名，筑垒于河上以备侵轶。〔将，即亮翻。，丁奚翻。轶，直结翻，突也。陆德明曰：又音逸。〕裕以书与之，题曰「黑抬公麾下」。栗好操黑抬以自，标故裕以此目之。魏因拜栗为黑抬将军。〔抬，色角翻。通俗文：矛长丈八者谓之抬。〕


     冬，十月，壬戌，魏主嗣如豺山宫。


     初，燕将库官斌降魏，既而复叛归燕。〔将，即亮翻。，奴沃翻。斌，音彬。降，户江翻；下同。复，扶又翻。〕魏主嗣遣骁骑将军延普渡濡水击斌，斩之；〔水经：濡水从塞外来，过辽西令支县北，又东南过海阳县西南，入于海。骁，坚尧翻。骑，奇寄翻。魏书官氏志：神元时，余部诸姓内入者可地延氏，孝文时改为延氏。濡，乃官翻。〕遂攻燕幽州刺史库官昌、征北将军库官提，皆斩之。


     秦阳城、荥阳二城皆降，晋兵进至成皋。秦征南将军陈留公舱蚵逖簦〔玻姑黄翻。〕遣使求救于长安。秦主泓遣越骑校尉阎生帅骑三千救之，〔使，疏吏翻。帅，读曰率。〕武卫将军姚益男将步卒一万助守洛阳，又遣并州牧姚懿南屯陕津，〔陕县在大河之南，考之水经，则陕县故城在大河之北二城之间，谓之陕津。左传：秦伯伐晋，自茅津济，封ナ而还。茅津即陕津也。姚秦并冀二州治蒲阪。陕，式冉翻。〕为之声援。宁朔将军赵玄言于苍唬骸附窠寇益深，人情骇动；众寡不敌，若出战不捷，则大事去矣。宜摄诸戌之兵，固守金墉，以待西师之救。金墉不下，晋必不敢越我而西，是我不战而坐收其弊也。」司马姚禹阴与檀道济通，主簿阎恢、杨虔，皆禹之党也，共嫉玄，言于苍唬骸傅钕乱杂⑽渲略，受任于面；今婴城示弱，得无为朝廷所责乎！」惨晕然，乃遣赵玄将兵千余南守柏谷坞，〔水经注：洛水东径偃师县南，又东径百谷坞北。戴延之西征记曰：坞在川南，因高为坞，高一十余丈。杜佑曰：柏谷坞在缑氏县东北。〕广武将军石无讳东戌巩城。玄泣谓苍唬骸感受三帝重恩，所守正有死耳。〔苌、兴、泓为三帝。〕但明公不用忠臣之言，为奸人所误，后必悔之。」既而成皋、虎牢皆来降，〔降，户江翻；下同。〕檀道济等长驱而进，无讳至石关，奔还。〔自洛城东至偃师四十五里。偃师西山有汉广野君郦食其庙，庙东有二石阙。〕龙骧司马荥阳毛德祖与玄战于柏谷，玄兵败，被十余创，据地大呼。〔骧，思将翻。被，皮义翻。创，初良翻。呼，火故翻。〕玄司马蹇鉴冒刃抱玄而泣，玄曰：「吾创已重，〔创，初良翻。〕君宜速去！」鉴曰：「将军不济，鉴去安之！」与之皆死。姚禹u城奔道济。甲子，道济进逼洛阳，丙寅，渤鼋怠５兰没袂厝怂那в嗳耍议者欲尽坑之以为京观。〔杜预曰：积尸封土其上，谓之京观。观，古乱翻。〕道济曰：「伐罪吊民，正在今日！」皆释而遣之。于是夷、夏感悦，归之者甚众。〔夏，户雅翻。〕阎生姚益男未至，闻洛阳已没，不敢进。


     己丑，诏遣兼司空高密王恢之修谒五陵，置守卫。〔彭城王之子俊嗣高密王略国，恢之，其孙也。五陵，宣帝陵在河阴曰高原；景帝陵曰峻平，文帝陵」崇阳，武帝陵曰峻阳，惠帝陵曰太阳。〕太尉裕以冠军将军毛修之为河南、河内二郡太守，行司州事，戌洛阳。〔冠，古玩翻。〕


     西秦王炽盘使秦州刺史王松寿镇马头，以逼秦之上。〔丁度曰：篑蛏皆诠派线县，西有神马山。


     十一月，甲戌，魏主嗣还平城。


     太尉裕遣左长史王弘还建康，讽朝廷求九锡。时刘穆之掌留任，而旨从北来，穆之由是愧惧发病。〔刘穆之辅刘裕，岂惟才智不及荀，而识又不及焉。〕弘，之子也。〔王始见重于桓温，后为孝武所亲任。〕十二月，月，壬申，诏以裕为相国、总百揆、扬州牧、扬州牧，封十郡为宋公，备九锡之礼，位在诸侯王上，领征西将军、司．豫．北徐．雍四州刺史如故。〔雍，于用翻。〕裕辞不受。


     西秦王炽盘遣使诣太尉裕，〔使，疏吏翻；下同。〕求击秦以自鹈。裕拜炽盘平西将军、河南公。


     秦姚懿司马孙畅说懿使袭长安，〔说，输芮翻。〕诛东平公绍，废秦主汐而代之。懿以为然，乃散谷以赐河北夷、夏，〔河北县，自汉以来属河东郡，在蒲阪东，时夷、夏之民错居之。懿至陕津，因散谷以赐焉。夏，户雅翻。〕欲树私恩。左常侍张敞、侍郎左雅谏曰：〔左常侍、侍郎，皆懿国官。〕「殿下以母弟居方面，安危休戚，与国同之。今吴寇内侵，四州倾没，〔秦徐州镇项城，兖州镇仓垣，豫州镇洛阳，荆州当镇上洛，时悉为晋所取。〕西虏扰边，秦、凉覆败，〔谓赫连勃勃克上，沮渠蒙逊入姑臧。〕朝廷之危，有如累卵。谷者，国之本也，而殿下无故散之虚损国储，将若之何t」懿怒，笞杀之。


     泓闻之，召东平公绝密与之谋。绍曰：「懿性识鄙浅，从物推移，造此谋者，必孙畅也。但驰使征畅，遣抚军将军赞据陕城，臣向潼关为诸军节度。若畅奉诏而至，臣当遣懿帅河东见兵共御晋师；〔帅，读曰率。见，贤遍翻。〕若不受诏命，便当声其罪而讨之。」泓曰：「叔父之言，社稷之计也。」乃遣姚赞及冠军将军司马国[、建义将军帮玄屯陕津，〔冠，古玩翻。[，孚袁翻。帮，以者翻，又如字。〕武卫将军姚驴屯潼关。


     懿遂举兵称帝，传檄州郡，欲运匈奴堡谷以给镇人。〔匈奴堡在平阳。镇人，懿镇蒲阪所领之众也。〕宁东将军姚成都拒之，懿卑辞诱之，送佩刀为誓，成都不从。〔诱，音酉。〕懿遣骁骑将军王国帅甲士数百攻成都，成都击禽之，遣使让懿曰：「明公以至亲当重任，国危不能救，而更图非望；三祖之灵，其肯佑明公乎！〔姚弋仲庙号始祖，苌甫号太祖，兴庙号高祖，所谓三祖也。〕成都将纠合义兵，往见明公于河上耳。」〔薄阪临河，故曰河上。〕于是传檄诸城，谕以逆顺，征兵调食以讨懿。〔调，徒钓翻。〕懿亦发诸诸城兵，莫有应者，惟临晋数千户应懿。成都引兵济河，击临晋叛者，破之。镇人安定郭纯等起兵围懿。东平公绍入蒲阪，执懿，诛孙畅等。


     是岁，魏卫将月军安城孝元王叔孙俊卒。魏主嗣甚惜之，谓其妻桓氏曰：「生同其荣，能没同其戚乎t」桓氏乃缢而y焉。〔嗣之立也，叔孙俊有功，事见一百一十五卷四年。〕


     丁零翟猛雀驱掠吏民，入白涧山为乱；〔白涧山当在汉河东C泽县西。水经注：C泽水出C泽水出C泽城西白涧岭，东径C泽。C泽，唐泽州阳城县即其地。师古曰：C，音乌虢翻。〕魏内都大官河内张蒲与冀州刺史长孙道生讨之道生，嵩之从子也。〔长，知两翻。从，才用翻。〕道生欲进兵击猛雀，蒲曰：「吏民非乐为乱，为猛雀所迫胁耳。今不分别，并击之，〔乐，音洛。别，彼列翻。〕虽欲返善，其道无由，必同心协力，据，险以拒官军，未易猝平也。〔易，以豉翻。〕不如先遣使谕之，以不与猛雀同谋者皆不坐，则必喜而离散矣。」〔使，疏吏翻。〕道生从之，降者数千家，使复旧业。猛雀与其党百余入出走，蒲等追斩猛雀首；左部尚书周几穷讨余党，悉诛之。






