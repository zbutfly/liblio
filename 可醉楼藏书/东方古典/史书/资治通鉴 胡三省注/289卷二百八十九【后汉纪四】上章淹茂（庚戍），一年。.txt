卷第二百八十九【后汉纪四】上章淹茂（庚戍），一年。


     隐皇帝下


     干佑三年〔（庚戍、九五零）〕


     春，正月，丁未，加凤翔节度使赵晖兼侍中。


     密州刺史王万敢请益兵以攻唐；〔王万敢去年已残荻水镇，今请益兵攻之。〕诏以前沂州刺史郭琼为东路行营都部署，帅禁军及齐州兵赴之。〔因王万敢请兵，使郭琼将以赴之，道过青州，因以易置刘铢。帅，读曰率。〕


     郭威请勒兵北临契丹之境，诏止之。


     丙寅，遣使诣河中、凤翔收瘗战死及饿殍遗骸，时有僧已聚二十万矣。〔瘗，于计翻。殍，被表翻。已聚者二十万，史言其未聚者尚多，大兵攻围积久，其祸如此！〕


     唐主闻汉兵尽平三叛，始罢李金全北面行营招讨使。〔唐命李金全见二百八十七卷元年。〕


     唐清淮节度使刘彦贞多敛民财以赂权贵，权贵争誉之；在寿州积年，〔誉，音余。晋开运元年，唐徙刘彦贞镇濠州，刘崇俊镇寿州。汉干佑元年，清淮节度使刘彦贞，副李金全北伐。未知彦贞以何年徙镇寿州。〕恐被代，欲以警急自固，妄奏称汉兵将大举南伐。〔被，皮义翻。〕二月，唐主以东都留守燕王弘冀为润、宣二州大都督，镇润州；宁国节度使周宗为东都留守。〔以汉兵大举，弘冀年少，恐不能调用I御；周宗为唐祖佐命，宿望也，故徙镇扬州。〕


     朝廷欲移易藩镇，因其请赴嘉庆节上寿，〔五代会要：帝以三月九日为嘉庆节。洪迈随笔曰：唐穆宗即位之初年，诏曰：「七月六日，是朕载诞之辰，其日百寮、命妇宜于光顺门进名参贺，朕于门内与百寮相见。」明日，又敕受贺仪宜停。先是，左丞韦绶奏行之，宰臣以为古无降诞受贺之礼，奏罢之。然次年复行贺礼。诞节之制，始于明皇，令天下宴集，休假三日，受贺之事，盖自长庆至今用之也。上，时掌翻。〕许之。


     甲申，郭威行北边还。〔去年冬十月郭威北征，今还。行，下孟翻。还，从宣翻，又如字。〕


     福州人或诣建州告唐永安留后查文徽，云吴越兵已弃城去，请文徽为帅。〔查，I加翻。帅，所类翻。〕文徽信之，遣剑州刺史陈诲将水军下闽江，〔薜史曰：李景保大三年，以延平为剑州，析建州之剑浦、汀州之沙县隶焉。剑溪上接建溪，下达福唐，亦谓之闽江。下，户嫁翻。将，即亮翻。〕文徽自以步骑继之。会大雨，水涨，诲一夕行七百里，至城下，败福州兵，〔败，补迈翻。〕执其将马先进等。庚寅，文徽至福州，吴越知威武军吴程诈遣数百人出迎。〔吴越未命吴程为威武节度使，先令知威武军事。〕诲曰：「闽人多诈，未可信也，宜立寨徐图。」文徽曰：「疑则变生，不若乘机据其城。」因引兵径进。诲整众鸣鼓，止于江湄，〔湄，F悲翻。水草之交曰湄。诗巧言：居河之麋。注云：本作「湄」，水草交也。〕文徽不为备，程勒兵出击之，唐兵大败，文徽坠马，为福人所执，士卒死者万人。诲全军归剑州。程送文徽于钱唐，吴越王弘m献于五庙而释之。〔m，昌六翻。吴越用诸侯之制，立五庙。〕


     丁亥，汝州奏防御使刘审交卒。吏民诣阙上书，以审交有仁政，乞留葬汝州，得奉事其丘垄，诏许之。〔上，时掌翻。〕州人相与聚哭而葬之，为立祠，岁时享之。〔为，于伪翻。〕太师冯道曰：「吾尝为刘君僚佐，〔按欧史，刘审交，燕人。刘守光之僭号，以审交为兵部尚书。冯道事守光为参军，尝为僚佐，必是时也。〕观其为政，无以u人，非能灭其租赋，除其繇役也，〔繇，读曰纭！车推公廉慈爱之心以行之耳。此亦众人所能为，但他人不为而刘君独为之，故汝人爱之如此。使天下二千石皆效其所为，何患得民不如刘君哉！」〔五代之诸州防御使曾未足以当汉郡守二千石，后人特以专城分守，故称之。〕


     甲午，吴越丞相、昭化节度使、同平章事杜建徽卒。


     乙未，以前永兴节度使赵匡赞为左骁卫上将军。〔赵匡赞自长安入朝，见二百八十七卷高祖干佑元年。〕


     三月，丙午，嘉庆节，邺都留守高行周、天平节度使慕容彦超、泰宁节度使符彦卿、昭义节度使常思、安远节度使杨信、安国节度使薜怀让、成德节度使武行德、彰德节度使郭谨、保大留后王饶皆入朝。〔许之赴嘉庆节上寿，故皆入朝。〕


     甲寅，诏营寝庙于高祖长陵、世祖原陵，以时致祭。有司以费多，寝其事，以至国亡，三陵竟不沾一奠。〔是年十一月，郭威入大梁；十二月，将士扶立。以时致祭之诏，有司既停寝不行，六七月之间，宜乎不沾一奠也。〕


     壬戍，徙高行周为天平节度使，符彦卿为平卢节度使；甲子，徙慕容彦超为泰宁节度使。


     永安节度使折从阮举族入朝。〔折从阮自府州入朝。〕


     夏，四月，戊辰朔，徙薜怀让为匡国节度使，庚午，徙折从阮为武胜节度使，〔按五代会要，周广顺二年三月，始改邓州咸胜军为武胜军，避周太祖外也。史以后来所改军名而书之耳。〕壬申，徙杨信为保大节度使，徙镇国节度使刘词为安国节度使，永清节度使王令温为安远节度使。李守贞之乱，王饶潜与之通，〔王饶潜以~州与河中通。〕守贞平，众谓饶必居散地；〔冗散之官为散地。散，悉但翻。〕及入朝，厚结史弘肇，迁护国节度使，闻者骇之。〔骇其不惟免罪，又得大镇。〕


     杨求解枢密使，帝遣中使谕止之。宣徽北院使吴虔裕在旁曰：〔吴虔裕时盖在杨旁。〕「枢密重地，难以久居，当使后来者送为之，相公辞之是也。」帝闻之，不悦，章巳，以虔裕为郑州防御使。


     朝廷以契目近人寇，棋行，河北，诸藩镇各自守，无捍御之者，〔事见上卷上年十月。〕议以郭威镇邺都，使督诸将以备契丹。史弘肇欲威仍领枢密使，苏逄吉以为故事无之，〔言故事无带枢密使出镇者。〕弘肇曰：「领枢密使则可以便宜从事，诸军畏服，号令行矣。」帝卒从弘肇议。〔卒，子恤翻。〕弘肇怨逄吉异议，逄吉曰：「以内制外，顺也；今反以外制内，其可乎！「K午，制以威为邺都留守、天雄节度使，枢密使如故。仍诏河北，兵甲钱e，但见郭威文书立皆禀应。明日，朝贵会饮于窦贞固之第，弘肇举大觞属威，〔属，之欲翻。〕厉声曰：「昨日廷议，一何同异今日为弟饮之。」〔史弘肇呼郭威为弟。为，于伪翻。〕逄吉、杨亦举觞曰：「是国家之事，何足介意！」弘肇又厉声曰：「安定国家，在长枪大剑，安用毛锥！」王章曰：「无毛锥，则财赋何从可出t」〔毛锥，谓笔也；以东毛为笔，其形如锥也。王章为三司使，实掌财赋，故云然。〕自是将相始有隙。


     癸未，罢永安军。〔复以府州隶河东也。〕


     壬辰，以左监门卫将军郭荣为贵州刺史、天雄牙内都指挥使。〔贵州时属南汉。宋白曰：贵州故西瓯、骆越之地，奏虽立桂林郡，仍有瓯、骆之名，汉武帝改桂林为郁林郡，梁武帝以郁林郡为桂州，后割桂州之郁林、宁浦立定州，寻改为南定州，隋改南定州为尹州，唐改贵州。汉以郭荣遥领刺史，而其职则天雄牙将也。〕荣本姓柴，〔考异曰：世宗实录曰：「太祖皇帝之长子也。母曰圣穆皇后柴氏，以唐天佑十八年九月二十四日丙午生于邢台之别墅。」薜史世宗纪云：「太祖之养子，盖圣穆皇后之侄也，本姓柴氏。父守礼，太子少保，致仕。帝年未童冠，因侍圣穆皇后，在太祖左右，时太祖无子，乃养为己子。」按今举世皆知世宗为柴氏子，谓之柴世宗；而世宗实录云太祖长子，诬亦甚矣。〕父守礼，郭威之妻兄也，威未有子时养以为子。〔郭荣始见于此。〕


     五月，己亥，以府州蕃汉马步都指挥使折德为本州岛团练使。〔前此置永安军于府州，以宠折从阮也。今从阮移镇，其子德守府州，资序未至，而府州被边一城之地耳，故降为团练使。其后复以为节镇，以宠折氏。〕德，从阮之子也。


     庚子，郭威辞行，言于帝曰：「太后从先帝久，多历天下事，陛下富于春秋，有事宜禀其教而行之。亲近忠直，放远谗邪，〔近，其靳翻。远，于愿翻。〕善恶之间，所宜明审。苏逄吉、杨、史夕肇皆先帝旧臣，尽忠徇国，愿陛下推心任之，必无败失。〔郭威言及此，盖已知帝之信近习而间勋旧也。〕至于疆埸之事，臣愿竭其愚驽，〔驽，音奴。〕庶不负驱策。」帝敛容谢之。威至邺都，以河北困弊，弁边将谨守疆埸，严守备，无得出侵掠，契丹入寇，则坚壁清野以待之。〔兵法所谓先为不可胜以待敌之可胜也。〕


     辛丑，敕：「防御、团练使，自非军期，无得专奏事，皆先申观察使斟酌以闻。」〔言军期事须朝廷应副，则不及闻于廉使，许得专达朝廷；如寻常公事，须先申本管斟酌以闻。〕


     丙午，以皇弟山南西道节度使承勋为开封尹，加兼中书令，实未出合。〔年尚幼，且有赢疾也。山南西道时为蜀境。〕


     平卢节度使刘铢，贪虐恣横；〔横，户孟翻。〕朝廷欲征之，恐其拒命，因沂、密用兵于唐，遣沂州刺史郭琼将兵屯青州。〔欧史作郭淮攻南唐还，以兵屯青州。〕铢不自安，置酒召琼，伏兵幕下，欲害之；琼知其谋，悉屏左右，从容如会，，了无惧色，〔屏，必郢翻，又卑正翻。从，千容翻。〕铢不敢发。琼因谕以祸福，铢感服，诏至即行。庚戍，铢入朝。辛亥，以琼为颖州团练使。


     癸丑，王章置酒林畛贵，酒酣，为手势令，〔会饮而行酒令以佐欢，唐末之俗也。类说曰：「亚其虎膺」谓手掌。「曲其松根」，谓指节。「以蹲鸱间虎膺之下」，蹲鸱，大指也。「以钩戟差玉柱之旁」，钩戟，头指；王柱，中指也。「潜鹁阔玉柱三分」，潜鹁，无名指也。「奇兵阔潜鹁一寸」，奇兵，小指也。「死其三洛」，谓其腕也。「生其五峰」，五峰，通呼五指也。谓之招手令。盖亦手劫令之类也乎哉！」〕史弘肇不闲其事，〔言不素习其事。〕客省使阎晋卿坐次弘肇，屡教之。苏逄吉戏之曰：「旁有姓阎人，何忧罚爵！」〔咨渲事，不胜者罚爵，自古有之，行令则末世之为耳。〕弘肇妻阎氏，本酒家倡也，〔倡，音昌。酒家倡善为酒令。〕意逄吉讥之，大怒，以丑语诟逄吉，〔诟，古候翻，又许候翻。〕逄吉不应。弘肇欲殴之，逄吉起去。弘肇索剑欲追之，〔殴，乌口翻。索，山客翻。〕杨泣止之曰：「苏公宰相，公若杀之，置天子何地，愿孰思之！」〔孰，与熟同。〕弘肇即上马去，与之联镳，送至其第而还。〔上，时掌翻。镳，悲骄翻，马，衔也。还，从宣翻，又如字。〕于是将相如水火矣。帝使宣徽使王峻置酒和解之，不能得。逄吉欲求出镇以避之，既而中止，曰：「吾去朝廷，止烦史公一处分，吾U粉矣！」王章亦忽忽不乐，〔处，昌吕翻。分，扶同翻。U，笺西翻。乐，音洛。〕欲求外官，杨、史固止之。


     闰月，宫中数有怪。癸巳，大风，〔【章：十二行本「风」下有「雨」字；乙十一行本同；孔本同；张校同。】〕发屋拔木，吹郑门扉起，十余步而落，震死者六七人，水深平地尺余。〔敷，所角翻。郑门，大梁城西面南来第一门也，梁改为开明门，晋改为金义门，周改为迎秋门；汴人只以旧门名呼之。深，式禁翻。〕帝召司天监赵延又，问以禳祈之术，对曰：「臣之业在天文时日，禳祈非所习也。然王者欲弭灾异，莫如修德。」延又归，帝遣中使问：「如何为修德t」延又对：「请读贞观政要而法之。」〔观，古玩翻。〕


     六月，河决郑州。〔欧史曰：六月，癸卯，河决原武。按原武县属郑州。九域志云：原武县在郑州之北六十里。〕


     马希萼既败归，〔仆射洲之败也，事见上卷上年八月。〕乃以书诱辰、溆州及梅山蛮，〔诱，音酉。溆，音叙。宋白曰：潭州西有梅山洞，为草寇之窟穴。〕欲与共击湖南。蛮素闻长沙帑藏之富，〔帑，他朗翻。藏，徂浪翻。〕大喜，争出兵赴之，遂攻益阳。〔益阳县，属潭州，汉古县城在唐县东八十里。九域志：益阳在潭州西北一百八十二里。宋白曰：以其地在益水之阳，故名。其城鲁肃所筑。〕楚王希广遣指挥使陈[拒之，战于淹溪，[败死。〔[，音翻。〕


     秋，七月，唐归马先进等于吴越以易查文徽。〔马先进等被擒见上二月。查文徽亦以是月为吴越所禽。〕


     马希萼又遣群蛮攻迪田，八月，戊戍，破之，杀其镇将张延嗣。楚王希广遣指挥使黄处超救之，处超败死；〔处，昌吕翻。〕潭人震恐，复遣牙内指挥使茌洪琏将兵七千屯玉潭。〔九域志：潭州湘乡县有玉潭镇，在潭州西。复，扶又翻。〕


     庚子，蜀主立其弟仁毅为夔王，仁贽为雅王，仁裕为彭王，仁操为嘉王。己酉，立子玄J为秦王，〔J，音哲。〕玄珏为褒王。


     晋李太后在建州，〔值せ菇主及其家于建州见上卷上年二月。〕卧病，无医药，惟与晋主仰天号泣，〔号，户刀翻。〕戟手骂杜重威、李守贞曰：「吾死不置汝！」〔以其降契丹而亡晋也，事见二百八十六卷开连二年。〕戊午，卒。周显德中，有自契丹来者云：「晋主及冯后尚无恙，其从者亡归及物故则过半矣。」〔恙，余亮翻。从，才用翻。过，音戈。〕


     马希萼表请别置进奏务于京师。九月，辛巳，诏以湖南已有进奏务，不许。亦赐楚于希广诏，劝以敦睦。


     马希萼以朝廷意佑楚王希广，怒，遣使称藩于唐，乞师攻楚。唐加希萼同平章事，以鄂州今年租税赐之，命楚州刺史何敬洙将兵助希萼。冬，十月，丙午，希广遣使上表告急，言：「荆南、岭南、江南连谋，欲分湖南之地，〔荆南，高氏；岭南，刘氏；江南，李氏。〕乞发兵屯沣州，以扼江南、荆南援朗州之路。」〔江南遣兵援朗，道出岳州；岳州西至沣州三百余里。荆南遣兵援朗，径渡江，南趋沣州亦三百里。自沣州东南至朗州三百五十九里。〕


     丁未，以吴越王弘m为诸道兵马元帅。


     楚王希广以朗州与山蛮入寇，诸将屡败，忧形于色。刘彦桊言于希广曰：「朗州兵不满万，马不满千，都府精兵十万，〔朗、桂以潭州为都府。〕何忧不胜！愿假臣兵万余人，战舰百五十艘，〔舰，户黯翻。艘，苏遭翻。〕径入朗州缚取希萼，以解大王之忧。」王悦，以彦桊为战棹都指挥使、朗州行营都统。彦桊入朗州境，〔九域志：潭州北至朗州界二百一十七里。〕父老争以牛酒犒军，曰：「百姓不愿从乱，望都府之兵久矣！」彦桊厚赏之；战舰过，则运竹木以断其后。〔断，音短。〕是日，马希萼遣朗兵及蛮兵六千、战舰百艘逆战于湄州，〔欧史作「湄洲」。〕彦桊乘风纵火以焚其舰，顷之，风回，反自焚。彦桊还走，江路已断，〔自断归路，则当死战，还走何为！〕士卒战及溺死者数千人。〔考异曰：湖湘故事，彦桊败在九月十三日。今从十国纪年。〕希广闻之，涕泣不知所为。希广平日罕颁赐，至是，大出金帛以取悦于士卒。


     或告天策左司马希崇流言惑众，反状已明，请杀之。希广曰：「吾自害其弟，何以见先王于地下！」〔希崇与希萼通谋者也。当断不断，反受其乱，希广之亡宜矣。〕


     马军指挥使张晖将兵自他道击朗州，至龙阳，〔龙阳县属朗州，隋所置也，取龙阳洲以名县。九域志：在朗州东南八十五里。宋白曰：龙阳，故汉索县地，吴分其地立龙阳县。〕闻彦桊败，退屯益阳。希萼又遣指挥使朱进忠等将兵三千急攻益阳，张晖绐其众曰：「我以麾下出贼后，汝辈留城中待我，相与合势击之。」既出，遂自竹头市遁归长沙。朗兵知城中无主，急击之，士卒九千余人皆死。


     吴越王弘m归查文徽于唐，文徽得疾，以工部尚书致仕。〔史言唐不能正查文徽败军之罪。，于今翻。〕


     士一月，甲子朔，日有食之。


     蜀太师、中书令宋忠武王赵廷隐卒。


     楚王希广遣其僚属孟骈说马希萼曰：「公忘父兄之雠，北面事唐，〔自马殷以来，与杨、徐世为仇雠。说，式芮翻。〕何异袁谭求救于曹公邪！」〔事见六十四卷汉献帝建安八年。〕希萼将斩之，骈曰：「古者兵交，使在其间，〔春秋左氏传之言。使，疏吏翻。〕骈若爱死，安肯此来！骈之言非私于潭人，实为公谋也。」〔为，于伪翻。〕乃释之，使还报曰：「大义绝矣，非地下不相见也！」


     朱进忠请希萼自将兵取潭州，辛未，希萼留其子光赞守朗州，悉发境内之兵趣长沙，〔趣，七喻翻。考异曰：湖湘故事，希萼以十月二十一日直往湖南。今从十国纪年。〕自称顺天王。


     诏侍卫步军都指挥使、宁江节度使王殷将兵屯澶以备契丹。〔侍卫亲军都指挥使之下，又有侍卫马军、步军二都指挥，此皆梁、唐所置。宁江军，夔州，时属蜀，王殷遥领也。〕殷，瀛州人也。


     朝廷议发兵，以安远节度使王令温为都部署，以救潭州，会内难作，不果。〔内难，谓杀杨等以召郭威之祸。难，乃旦翻。〕


     帝自即位以来，枢密使、右仆射、同平章事杨总机政，枢密使兼侍中郭威主征伐，归德节度使、侍卫亲军都指挥使兼中书令史弘肇典宿卫，三司使、同平章事王章掌财赋。颇公忠，退朝，门无私谒，虽不却四方馈遗，有余辄献之。〔遗，唯季翻。〕弘肇督察京城，道不拾遗。是时承契丹荡覆之余，〔契丹入汴，中原荡覆。契丹北归，汉承其后。〕公私困竭，章捃摭遗利，吝于出纳，以实府库。属三叛连衡，〔捃，居运翻。摭，之石翻。属，之欲翻。三叛，谓李守贞、王掠崇、赵思绾。衡，读曰横。〕宿兵累年而供馈不乏；及事平，赐予之外，尚有余积，〔予，读曰与。积，子赐翻。〕以是国家粗安。〔粗，坐五翻。〕


     章聚敛刻急。〔敛，力赡翻。〕旧制，田税每斛更输二升，谓之「雀鼠耗」，章始令更输二斗，谓之「省耗」；〔按唐明宗天成元年四月赦文：「应纳夏秋税子，先有省耗，每斗一升；今后祗纳正税数，不量省耗。」如此，则天成已前已有省耗，每斛更输一斗，天成罢输之。后至汉兴，王章复令输省耗，而又倍旧数取之也。〕旧钱出入皆以八十为陌，章浆令入者八十，出者七十七，谓之「省陌」；〔沈括曰：今之数钱百钱谓之「陌」者，借「陌」字用之，其实只是「百」字，如「什」与「伍」耳。唐自皇甫D为垫钱法，至昭宗时，乃定八十为陌。〔有犯盐、矾、酒麦曲之禁者，锱铢涓滴，罪皆死；〔盐禁之设久矣；酒之为禁，或罢或榷，历代不常。自唐中世始申榷酒之禁，及其末也又禁造曲。至于矾禁，新、旧唐书食货志皆未着言其事，是必起于五代之初。本草图经曰：矾石，生河西山谷及陇西武都、石门。今白矾则云州、慈州、拱州、无为军，绿矾则隰州温泉县、池州铜陵县并煎矾，处处出焉。初生皆石也，采得碎之，煎炼乃成矾。凡有五种，其色各异，谓白矾、绿矾、黄矾、黑矾绛矾也。自岐伯至陶隐居之书皆言之。〕由是百姓愁怨。章尤不喜文臣，尝曰：「此辈授之握算，不知纵横，〔喜，许记翻。纵，子容翻。〕何益于用！」俸禄皆以不堪资军者给之，吏已高其估，章更增之。〔估，价也。〕


     帝左右嬖幸浸用事，〔嬖，卑义翻，又博计翻。〕太后亲戚亦干预朝政，〔朝，直遥翻。〕等屡裁抑之。太后有故人子求补军职，弘肇怒而斩之。武德使李业，太后之弟也，〔太后昆弟七人，业最幼，故尤怜之。〕高祖使掌内帑，〔帑底朗翻。〕帝即位，尤蒙宠任。会宣徽使阙，业意欲之，〔吴虔裕出郑州，阙宣徽北院使。〕帝及太后亦讽执政；、弘肇以为内使迁补有次，不可以外戚超居，乃止。内客省使阎晋卿次当为宣徽使，久而不补；枢密承旨聂文进、飞龙使后匡赞、翰林茶酒使郭允明皆有宠于帝，久不迁官，共怨执政。〔姓谱：后姓，望出东海、开封。〕文进，并州人也。刘铢罢青州归，久奉朝请，未除官，常戟手于执政。〔是年夏五月，刘铢自青州召归。戟手者，戟其手而诟怨之。〕


     帝初除三年丧，听乐，赐令人锦袍、玉带。令人诣弘肇谢，弘肇怒曰：「士卒守边苦战犹未有以赐之，汝曹何功而得此！」皆夺以还官。帝欲立所幸耿夫人为后，以为太速；夫人卒，帝欲以后礼葬之，复以为不可。〔复，扶又翻。〕帝年益壮，厌为大臣所制。、夕肇尝议事于帝前，帝曰：「审图之，勿令人有言！」曰：「陛下但禁声，〔禁声者，谓禁口勿言，使不出声也。〕有臣等在。」帝积不能平，左右因乘间谮之于帝〔间，古苋翻。〕云：「等专专恣，终当为乱。」帝信之。尝夜闻作坊锻声，〔作坊，造兵甲之所，作坊使领之。锻，都玩翻。锻铁以为兵甲。〕疑有急兵，达旦不寐。司空、同平章事苏逄吉既与弘肇有隙，知李业等怨弘肇，屡以言泪之。帝遂与业、文进、匡赞、允明谋诛等，议既定，入白太后。太后曰：「兹事何可轻发！更宜与宰相议之。」业时在旁，曰：「先帝尝言，朝廷大事不可谋及书生，懦怯误人。」太后复以为言，〔史言杀等非太后之意。复，扶又翻。〕帝忿曰：「国家之事，非闺门所知！」拂衣而出。乙亥，业等以其谋告阎晋卿，晋卿恐事不成，诣弘肇第欲告之，弘肇以他故辞不见。〔使阎晋卿得见史弘肇，则李业等之死，不待郭威之入也。天方授郭威，故史弘肇等先死以除其浚岂特人事哉！〕



     丙子旦，等入朝，有甲士数十自广政殿出，杀、弘肇、章于东庑下。〔庑，罔甫翻。按薜史，晋天福四年二月辛卯，改东京玉华殿为永福殿。周显德四年，新修永福殿改为广政殿。此盖以后来殿名书之。〕文进亟召宰相、朝臣班于崇元殿，宣云：「等谋反，已伏诛，与卿等同庆。」又召诸军将校至万岁殿庭，〔五代会要：梁开平元年，改汴京正衙殿为崇元殿，东殿为玄德殿，万岁堂为万岁殿。晋天福二年八月，改玄德殿为广政殿。将，即亮翻。校，户教翻。〕帝亲谕之，且曰：「等以牦子视朕，朕今始得为汝主，汝辈免横忧矣！」皆拜谢而退。〔牦，直利翻。横，户孟翻。〕又召前节度使，刺史等升殿谕之，分遣使者帅骑收捕等亲戚、党与、叽樱尽杀之。〔帅，读曰率。骑，奇寄翻。撸苦忿翻。从，才用翻。〕


     弘肇待侍卫步军都指挥使王殷尤厚，等死，帝遣供奉官孟业赍密诏诣澶州及邺都，令镇宁节度使李洪义杀殷，又令邺都行营马军都指挥使郭崇威、步军都指挥使真定曹威杀郭威及监军、宣徽使王峻。洪义，太后之弟也。又急诏征天平节度使高行周、平卢节度使符彦卿、永兴节度使郭从义、泰宁节度使慕容彦超、匡国节度使薜怀让、郑州防御使吴虔裕、陈州刺史李e入朝。〔急征诸帅，欲其以从兵卫宫阙。李e一刺史耳，而亦预征入朝之数，必其智略闻于时也。〕以苏逄吉权知枢密院事，前平卢节度使刘铢权知开封府，侍卫马军都指挥使李洪建权判侍卫司事，内侍省使阎晋卿权侍卫马军都指挥使。〔「内侍省」，当作「内客省」。〕洪建，业之兄也。


     时中外人情忧骇，〔骇其变起于仓促而祸至无日矣。〕苏逢吉虽恶弘肇，〔故恶之也。恶，乌路翻。〕而不预李业等谋，闻变惊愕，私谓人曰：「事太SS，〔SS，急遽不审谛之意。〕主上傥以一言见问，不至于此！」业等命刘铢诛郭威、王峻之家，铢极其惨毒，婴孺无免者。〔婴，婴儿。郑玄曰：婴，犹p弥也。孺，孔子，饮孔之子也。〕命李洪建诛王殷之家，洪建但使人守视，仍饮食之。〔饮，于禁翻。食，祥吏翻。〕


     丁丑，使者至澶州，李洪义畏懦，虑王殷已知其事，不敢发，乃引孟业见殷；殷囚业，遣副使陈光穗以密诏示郭威。威召枢密吏魏仁浦，示以诏书曰：「柰何t」仁浦曰：「公，国之大臣，功名素着，加之握强兵，据重镇，一旦为群小所构，祸出非意，此非辞说之所能解。〔解，佳买翻，释也，说也。〕时事如此，不可佳而待之。」〔劝之举兵也。欧史曰：威匿诏书，召枢密院吏魏仁浦谋于卧内。仁浦劝威反，倒用留守印，更为诏书，诏威诛诸将校以泪怒之，将校皆愤然效用。窃意欧史必有所本。通鉴所书，必本于周史，周臣为其君讳，复为魏仁浦缘饰耳。〕威乃召郭崇威、曹威及诸将，告以杨等冤死及有密诏之状，且曰：「吾与诸公，披荆棘，从先帝取天下，受托孤之任，竭力以卫国家，今诸公已死，吾何心独生！君辈当奉行诏书，取吾首以报天子，庶不相累。」〔累，力瑞翻。〕郭崇威等皆泣曰：「天子幼冲，此必左右群小所为，若使此辈得志，国家其得安乎！崇威愿从公入朝自诉，荡涤鼠辈以清朝廷，不可为单使所杀，受千载恶名。」翰林天文赵修己谓郭威曰：「公徒死何益！不若顺众心，拥兵而南，此天吞也。」〔赵修己谏李守贞而劝郭威，自信其术也。〕郭威乃留其养子荣镇邺都，命郭崇威将骑兵前驱，戊寅，自将大军继之。〔将，即亮翻。〕


     慕容彦超方食，得诏，拾心入朝；帝悉以军事委之。〔九域志：兖州至大梁六百里。慕容彦超三日而至，自以于先帝同产之亲，急于赴阙，而不佑其才智之不足以济也。〕己卯，吴虔裕入朝。〔九域志：郑州至大梁一百四十里。〕


     帝闻郭威举兵南向，议发兵拒之。前开封尹侯益曰：「邺都戍兵家属皆在京师，官军不可轻出，不若闭城以挫其锋，使其母妻登城招之，可不战而下也。」慕容彦超曰：「侯益衰老，为懦夫计耳。」帝乃遣益及阎晋卿、吴；虔裕、前保大节度使张彦超将禁军趣澶州。〔趣，七喻翻。〕


     是日，郭威已至澶州，〔魏州南至澶州一百五十里；两日而至，欲掩汉之未备。〕李洪义纳之；王殷迎谒恸哭，以所部兵从郭威涉河。帝遣内养T脱觇郭威，威获之，〔T，力锺翻，又卢红翻。欧史作「T」，亦音龙。考异曰：隐帝实录：「丁丑，孟业至澶州。戊寅，邺兵至河上。己卯，吴虔裕入朝。庚辰，诏侯益等赴澶州守捉。邺军获T脱。」又云：「庚辰，郭讳次滑州，宋延渥纳军。辛巳，T脱还宫。」薜史隐帝纪：「丁丑，李洪义得密诏，遣陈光穗至邺都。翌日，郭威以众南行；戊寅，至澶州；庚辰，至滑州。是日，诏侯益等赴澶州守捉。」余与实录同。周太祖实录：「十四日，陈光穗至，翌日，遵路。明日，遇T脱，云见召侯益等，令守澶州。十六日，趋滑台。十七日，赏诸军，令奉行前诏。十八日，自滑而南。」薜史周寸祖纪：「十六日，至澶州，获T脱。十七日，至滑州。」余与实录同。按丁丑，十四日也。喏十七日始诏侯益赴澶州，则十六日郭威获T脱，何故已见之也！盖帝遣侯益赴澶州必在穴六日，T脱行在遣益之后。今从薜史周太祖纪。〕以表置T脱衣领中，使归白帝曰：「臣昨得诏书，延颈俟死。郭崇威等不忍杀臣，云此皆陛下左右贪权无厌者谮臣耳，〔厌，于盐翻。〕逼臣南行，诣阙请罪。臣求死不获，力不能制。臣数日当至阙庭。陛下若以臣为为罪，安敢逃刑！若实有谮臣者，愿执付军前以快众心，臣敢不抚谕诸军，退归邺都！」


     庚辰，郭威趣滑州。〔澶州西南至滑州一百余里。趣，七喻翻。〕辛巳，义成节度使未延渥迎降。〔考异曰：隐帝实录：「十一月，丙子，诛杨、史。丁丑，孟业至澶州，王殷锢业送郭威，即日首涂。戊寅，至河上，见王殷。庚辰，次滑州。」周太祖实录云：「十三日，夜，太祖梦入朝见，至诘旦，以梦示峻。是日，陈洪穗至邺都。」是十四日丁丑也。翌日，为众所迫遵路，十五日戊寅也。明日，行次遇T脱，欲住澶州，十六日己卯也。下文又云：「十六日趣滑台。」按大梁至澶州二百七十里，澶州至邺都一百四十里，至滑州一百二十里，不应往还如是之速。汉、周实录首涂与至滑州日不同，盖十六日趣滑州，十七日至滑州也。今从周太祖实录。〕延渥，洛阳人，其妻晋高祖女永宁公主也。郭威取滑州库物以劳将士，〔劳，力到翻。〕且谕之曰：「闻侯令公已督诸军自南来，〔侯益兼中书令，故称之为令公。〕今遇之，交战则非入朝之义，不战则为其所屠。吾欲全汝曹功名，不若奉行前诏，吾死不恨！」〔郭威以此观众心向背耳。〕皆曰：「国家负公，公不负国，所以万人争奋，如报私雠，侯益辈何能为乎！」王峻徇于众曰：「我得公处分，俟克京城，〔听旨日剽掠。」众皆踊跃。〔处，昌吕翻。分，扶间翻。剽，匹妙翻。许士卒以剽掠之利以济其私，可以得而不可长守也。〕


     辛巳，T脱至大梁。前此帝议欲自往澶州，闻郭威已至河上而止。帝甚有悔惧之色，私谓窦贞固曰：「属者亦太草草。」〔属，之欲翻。属者，犹言顷者也。草草，亦言率尔，久审谛商量之意。〕李业等请空府库以赐诸军，苏禹以为未可，业拜禹于帝前，曰：「相公且为天子勿惜府库！」〔为，于伪翻；下尝为同。〕乃赐禁军人二十缗，下军半之，将士在北者给其家，使通家信以诱之。〔诱，音酉。〕


     壬午，郭威军至封丘，人情惧。太后泣曰：「不用李涛之言，宜其亡也！」〔李涛之言，见上卷元年。〕慕容彦超恃其骁勇，言于帝曰：「臣视北军犹蠛蠓耳，〔尔雅注：蠛蠓，翳蒙之所生，一名酰鸡。孙炎曰：此虫微细群飞。列子曰：蠛蠓生朽壤之上，因雨而生，窖舳死。庄子谓之酰鸡。蠛，莫结翻。蠓，莫孔翻。〕当为阶下生玫其魁！」〔为，于伪翻。〕退，见聂文进，问北来兵数及将校姓名，颇惧，曰：「是亦刻贼，未易轻也！」〔将，即亮翻。校，户教翻。易，以鼓翻。〕帝复遣左神武统军袁K、前威胜节度使刘重进等帅禁军与侯益等会屯赤罔。K，象先之子也。〔复，扶又翻。K，宜崎翻。帅，读曰率。袁象先，梁将也，事见梁纪。〕彦超以大军屯七里店。


     癸未，南、北军遇于刘子陂。〔刘子陂在封丘之南，汴郊之北。〕帝欲自出劳军，〔劳，力到翻。〕太后曰：「郭威吾家故旧，非死亡切身，何以至此！但按兵守城，飞诏谕之，观其志趣，必有辞理，则君臣之礼尚全，慎勿轻出。」帝不从。〔使帝从太后之言，虽不能保其往，犹未至于野死也。〕时扈从军甚盛，〔从，才用翻；下从官同。〕太后遣使弁聂文进曰：「大须在意！」对曰：「有臣在，虽郭威百人，可擒也！」至暮，两军不战，帝还宫。慕容彦超大言曰：「陛下来日宫中无事，幸再出观臣破贼。臣不必与之战，但叱散使归营耳！」


     甲申，帝欲再出，太后力止之，不可。既陈，〔陈，读曰阵。〕郭威弁其众曰：「吾来诛群小，非敢敌天子也，慎勿先动。」久之，慕容彦超引轻骑直前奋击，郭崇威与前博州刺史李荣帅骑兵拒之。〔骑，奇寄翻。帅，读曰率。〕彦超马倒，几获之。〔几，居依翻。〕彦超引兵退，麾下死者百余人，于是诸军夺气，稍稍降于北军。侯益、吴虔裕、张彦超、袁K、刘重进皆潜往见郭威，威各遣还营，又谓宋延渥曰：「天子方危，公近亲，宜以牙兵往卫乘舆，且附奏陛下，愿乘间早幸臣营。」〔宋延渥，主伲，故云近亲。牙兵，谓延渥所领义成牙兵也。卫乘，绳证翻。间，古苋翻。〕延渥未至御营，乱兵云扰，不敢进而还。〔还，从宣翻，又如字。〕比暮，南军多归于北。〔比，必利翻，及也。〕慕容彦超与麾下十余骑奔还兖州。


     是夕，帝独与三相及从官数十人宿于七里寨，余皆逃溃。〔三相，窦贞固、苏逢吉、禹。七里寨，即慕容彦超所屯七里店寨。〕乙酉旦，郭威望见天子旌旗在高阪上，下马免胄往从之，至则帝已去矣。帝策马将还宫，至玄化门，〔玄化门，大梁城北面东来第一门也，本酸枣门，梁开平元年改曰兴和门，晋天福三年改曰玄化门。〕刘铢在门上，问帝左右：「兵马何在t」因射左右。〔刘铢之射左右，其意何为！射，而亦翻。〕帝回辔，西北至赵村，追兵已至，帝下马入民家，为乱兵所s。〔考异曰：实录：「帝至玄化门，刘铢射帝左右，帝回诣西北，郭允明露刃随后，西北至赵村，前锋已及，乱兵胜沸，上惧，下马入于民室。郭允明知事不济，乃抽刃犯跸而崩。」薜史隐帝纪：「郭允明知事不济，乃刃于帝而崩，允明自杀。」周太祖纪云：「允明s汉帝于北郊。」刘恕曰：「允明帝所亲信，何由s逆！盖郭威兵杀帝，事成之后讳之，因允明自杀归罪耳。」按s帝者未必是允明，但莫知为谁，故止云乱兵。〕苏逢吉、阎晋卿、郭允明皆自杀；聂文进挺身走，军士追斩之。李业奔陕州，〔九域志：大梁至陕州六百五十九里。李业欲依其兄耳。，陕失冉翻。〕后匡赞奔兖州。〔欲依慕容彦超也。〕郭威闻帝遇s，号恸曰：「老夫之罪也！」〔号，户刀翻。〕


     威至玄化门，刘铢雨射城外。〔雨射者，射矢如雨也。〕威自迎春门入，归私第，〔迎春门，汴城东面北来第一门也，本名曹门，梁开平元年改曰建阳门，晋天福三年改曰迎春门。〕遣前曹州防御使可福进将兵守明德门。诸军大掠，通夕烟火四发。


     军士入前义成节度使白再荣之第，执再荣，尽掠其财，既而进曰：「芋等昔尝趋走麾下，一旦无礼至此，何面目复见公！」〔复，扶又翻。〕遂刎其首而去。〔以白再荣真定之虐，今罹此祸，抑天道也。刎，武粉翻。〕


     吏部侍郎张允，家赀以万计，而性吝，虽妻亦不之委，常自系众钥于衣下，行如环佩。是夕，匿于佛殿藻井之上，〔风俗通云：殿堂象东井，刻为荷菱；荷菱水物，所以厌火。杜佑曰：汉宫殿率号屋仰为井，皆画水藻莲茭之属以厌火。何晏景福殿赋：「缭以藻井，编以粹疏。」又王文考灵光殿赋：「圆方井，反植荷藻。」盖为方井而画藻其上也。陆佃埤雅曰：屋上覆鳎谓之藻井。〕登者浸多，皮坏而坠，军士掠其衣，遂以冻卒。〔卒，子恤翻。〕


     初，作坊使贾延徽有宠于帝，与魏仁浦为邻，欲并仁浦所居以自广，屡谮仁浦于帝，几至不测。〔言几至于死也。几，居依翻。〕至是，有擒延徽以授仁浦者，仁浦谢曰：「因乱而报怨，吾所不为也！」郭威闻之，待仁浦益厚。


     右千牛卫大将军枣强赵凤曰：「郭侍中举兵，欲诛君侧之恶以安国家耳；而鼠辈敢尔，乃贼也，岂侍中意邪！」执弓矢，踞胡床，坐于巷首，掠者至，辄射杀之，里中皆赖以全。〔射，而亦翻。〕


     丙戍，获刘铢、李洪建，囚之。〔考异曰：五代史阙文：「周祖自邺起兵，铢尽诛周祖之家子孙、妇女十数人，极其惨毒。及隐帝遇害，周祖以汉太后令收铢下狱，使人责铢，杀其家，对曰：『铢为汉家刃叛族耳，不知其它。』威怒，杀之。」王禹曰：「周世宗朝，史官修汉隐帝实录，铢之忠言讳而不载。铢今有子孝和，握进士第。」按铢所至贪婪酷虐，在青州谋不受代，赖郭琼谕之，始入朝。和怨杨、史，快其就戮。隐帝败归，射而不纳，使至野死。其屠灭周祖之家，出于残忍之性耳岂忠义之士邪！王禹所记，盖戚孝和之言耳。今不取。〕铢谓其妻曰：「我死，汝且为人婢乎t」妻曰：「以公所为，雅当然耳！」


     王殷、郭崇威言于郭威曰：「不止剽掠，〔剽，匹妙翻。〕今夕止有空城耳。」威乃命诸将分部禁止掠者，不从则斩之；〔分，扶问翻。〕至晡，乃定。


     窦贞固、苏禹自七里寨逃归，郭威使人访求得之，寻复其位。贞固为相，值杨、史弄权，〔杨、史弘肇。〕李业等作乱，但以凝重处其间，自全而已。〔处，昌吕翻；下处分同。〕


     郭威命有司迁隐帝梓宫于西宫。或请如魏高贵乡公故事，葬以公礼，〔高贵乡公事见六十七卷魏元帝景元元年。〕威不许，曰：「仓猝之际，吾不能保卫乘舆，〔乘，绳证翻。〕罪已大矣，况敢贬君乎！」


     太师冯道帅百官谒见郭威，〔帅，读曰率；下同。〕威见，犹拜之，道受拜如平时，〔考异曰：五代史阙文：「周祖入京师，百官谒之。周祖见道犹设拜，意道便行推戴；道受拜如平时，徐曰：『侍中此行不易！』周祖气沮，故禅代之谋稍缓。」按周祖举兵既克京城，所以不即为帝者，盖以汉之宗室崇在河东，信在许州，窦在徐州，若处代汉，虑三镇举兵以兴复为辞，则中外必有响应者，故阳称辅立宗子。信素庸愚，不足畏忌；窦乃崇子，故迎窦而立之，使两镇息谋，俟其离徐已远，去京稍近，然后并信除之，则三镇去其二矣，然后自立，则所与为敌者唯崇而已。此其谋也，岂冯道受拜之所能沮乎！道之所以受拜如平时者，正欲示器宇凝重耳。〕徐曰：「侍中此行不易！」〔易，以鼓翻。〕


     丁亥，郭威帅百官诣明德门起居太后，且奏称：「军国事殷，请早立嗣君。」太后诰称：「郭允s逆，〔太后之请云然，郭威之志也。此事考异已辩之于前。〕神器不可无主；河东节度使崇，忠武节度使信，皆高祖之弟，武宁节度使S，开封尹勋，高祖之子，其令百官议择所宜。」S，崇之子也，高祖爱之，养视如子。〔路振九国志：刘崇之长子曰S，少慧黠，高祖怜之，录为已子。S，于伦翻。〕郭威、王峻入见太后于万岁宫，〔按薜史，唐庄宗同光二年，以太后宫为长寿宫，晋、汉盖以为万岁宫也。或曰：因万岁殿为名。见，贤遍翻。〕请以勋为嗣。太后曰：「勋久赢疾不能起。」〔赢，伦为翻。〕威出谕诸将，诸将请见之，太后令左右以卧榻举之示诸将，诸将乃信之。于是郭威与峻议立S。己丑，郭威帅百官表请以S承大统。太后诰所司，择日，备法驾迎S即皇帝位。郭威奏遣太师冯道及枢密直学士王度、秘书监赵上交诣徐州奉迎。〔考异曰：周太祖实录：「己丑，太祖奏遣前太师冯道往彼谕旨。太祖将奉表于徐州，未知所遣，枢密直学士王度请行，许之。宰臣、百寮表秘书监赵上交赍诏同日首涂。」五代史阙文：「周祖请道诣徐州，册湘阴公为汉嗣。道曰：『侍中由衷乎t』周祖设誓。道曰：『莫教老夫为谬语人。』及行，谓人曰：『平生不谬语，今为谬语人矣。』」王禹曰：「周世宗朝，诏史臣修周祖实录，故道之事迹，所宜讳矣。」按道廉智自将，阳愚远祸，恐不肯触周祖未发之机，其后欲归美而云耳。又隐帝实录云：「初议立徐帅，太后遣中使驰谕刘崇，请崇入缵大位。崇佑立其子，上章谦逊。」恐无此事。今不取。〕


     郭威之讨三叛也，〔事见上卷元年、二年。〕每见朝廷诏书，处分军事皆合机宜，问使者：「谁为此诏t」使者以翰林学士范质对。威曰：「宰相器也。」入城，访求得之，其喜。时大雪，威解所服紫袍衣之，〔衣，于既翻。〕令草太后诰令，迎新君仪注。苍黄之中，讨论撰定，皆得其宜。〔苍黄者，猝遽之状。论，卢昆翻。撰，士免翻。〕


     初，隐帝遣供奉官押班阳曲张永德赐昭义节度使常思生辰物，〔供奉官押班，供奉官之长也。生辰物，谓圣节回赐。〕永德，郭威之伲也，会杨等诛，密诏思杀永德；思素闻郭威多奇异，囚永德以观变，及威克大梁，思乃释永德而谢之。


     庚寅，郭威帅百官上言：「比皇帝到阙，动涉浃旬，〔比，必利翻。十日为浃旬。徐州至大梁七百里，郭威计程言之也。〕请太后临朝听政。」〔考异曰：周太祖实录云：「太后自临朝，令称制。」隐帝实录：「自是至国亡，止称诰。」今从之。朝，直遥翻。〕


     先是，马希萼遣蛮兵围玉潭，朱进忠引兵会之；崔洪琏兵败，奔还长沙。〔马希广遣崔洪琏屯玉潭，事始见上六月。〕希萼引兵继进，攻岳州，刺史王S拒之，五日不克。希萼使人谓S曰：「公非马氏之臣乎t不事我，欲事异国乎t为人臣而怀贰心，岂不辱其先人！」S曰：「S父环〔【章：十二行本「S」作「亡」，无「环」字；乙十一行本同；张校云：「z」作「环」，无注本与吴本同。按「z」字与今见胡刻本异。】〕为先王将，六破淮南兵。〔王S父环，马氏之良将也。将，即亮翻。〕今大王兄弟不相容，S常恐淮南坐收其弊，一旦以遗体臣淮南，诚辱先人耳！大王苟能释憾罢兵，兄弟雍睦如初，S敢不尽死以事大王兄弟，岂有二心乎！」希萼惭，引兵去。辛卯，至湘阴，焚掠而过。〔湘阴，古罗县之地，唐属岳州，宋属潭州。九域志：湘阴县，在潭州东北一百五十五里。宋白曰：湘阴县，本罗子国，秦为罗县，宋元徽二年，分益、罗〔湘西〕三县界，处巴峡流人，因立湘阴县；以地在湘江之阴，故名。〕至长沙，军于湘西，步兵及蛮兵军于岳麓，〔盛弘之荆州记：长沙西岸有麓山，盖衔山之足，又名灵麓峰，乃岳山七十二峰之数。自湘西古渡登岸，夹径乔松，泉涧盘绕，诸峰垒秀，下瞰湘江，道林、岳麓等寺皆在焉。〕朱进忠自玉潭引兵会之。


     马希广遣刘彦桊召水军指挥使许可琼帅战舰屯城北津，属于南津，〔帅，读曰率。属，之欲翻。〕以马希崇为监军；〔马希崇在长沙，常为希萼希广。希萼又以利啖许可琼。希广使可琼为将，希崇监军，所谓藉寇兵也。〕又遣马军指挥使李彦温将骑兵屯驼口，扼湘阴路，〔浏江口有骆鸵觜，因谓之驼口。〕步军指挥使韩礼将二千人屯杨柳桥，扼栅路。〔朗兵栅于湘西，以兵扼其路。〕可琼，德勋之子也。〔许德勋亦楚之良将。〕


     壬辰，太后始临朝，以王峻为枢密使，袁K为宣徽南院使，王殷为侍卫马步军都指挥使，郭崇威为侍卫马军都指挥使，曹威为侍卫步军都指挥使，陈州刺史李e权判三司。


     刘铢、李洪建及其党皆枭首于市，而赦其家。〔考异曰：实录：「国子博士、司天监洛阳王处讷素与周祖善，因言刘氏祚短事，处讷曰：『汉历未尽，但以即位后雠杀人，夷人之族，怨结天下，所以社稷不得久长耳！』时周祖方以兵围苏逄吉、刘铢之第，俟旦而族之；闻其言，厥然遽命释之。」按周祖时方迎湘阴公立之，岂得遽言刘氏祚短乎！今不取。〕郭威谓公卿曰：「刘铢屠吾家，吾复屠其家，怨雠反复，庸有极乎！」由是数家获免。王殷屡为洪建请免死，〔王殷先与李洪建分掌侍卫马步军，以同僚故为之请。为，于伪翻。〕郭威不许。


     后匡赞至兖州，慕容彦超执而献之。李业至陕州，〔陕，失冉翻。〕其兄保义节度使洪信不敢匿于家；业怀金将奔晋阳，至绛州，盗杀之而取其金。


     蜀施州刺史田行皋奔荆南。高保融曰：「彼贰于蜀，安肯尽忠于我！」执之，归于蜀，伏诛。


     镇州、邢州奏：「契丹主将数万骑入寇，攻内丘，〔内丘，本汉中丘县，隋避武元帝讳，改为内丘，唐属邢州。九域志：在州北四十七里。范成大北使录：邢州三十五里至内丘县。〕五日不克，死伤甚众。有戍兵五百叛应契丹，引契丹入城，屠之，又陷饶阳。」〔九域志：饶阳县，在深州北九十里。〕太后敕郭威将大军击之，国事权委窦贞固、苏禹、王峻，军事委王殷。十二月，甲什朔，郭威发大梁。


     丁酉，以翰林学士、户部侍郎范质为枢密副使。


     初，蛮酋彭师苯涤诔，〔见二百八十二卷晋天福五年。酋，慈虫翻。保古老翻。〕楚人恶其犷直；〔恶，鸟路翻。犷，古猛翻。〕楚王希广独怜之，以为强弩指挥仗，领辰州刺史，师背Ｓ为希广死。〔为，于伪翻。〕及朱进忠与蛮兵合七千余人至长沙，营于江西，〔湘江之西。〕师钡浅峭之，言于希广曰：「朗人骤胜而骄，杂以蛮兵，攻之易破也。愿假臣步卒三千，自巴溪渡江，出岳麓之后，至水西，令许可琼以战舰渡江，腹背合击，必破之。前军败，则其大军自不敢轻进矣。」希广将从之。时马希萼已遣间使以厚利啖许可琼，〔间，古苋翻。啖，吐滥翻。〕许分湖南而治，可琼有贰心，乃谓希广曰：「师庇朊飞街盥皆族类，安可信也！可琼世为楚将，〔许可琼，德勋之子，故自言尔。〕必不负大王，希萼竟何能为！」希广乃止。


     希萼寻以战舰四百余艘泊江西。希广命诸将皆受可琼节度，日赐可琼银五百两，希广屡造其营计事。〔造，七到翻。〕可琼常闭垒，不使士卒知朗军进退，希广叹曰：「真将军也，吾何忧哉！」〔临乱之君，贤其臣，斯言信矣。〕可琼或夜乘单舸诈称巡江，与希萼会水西，约为内应。〔舸，苦我翻。〕一旦，彭师奔可琼，_目叱之〔_，昌真翻。〕拂衣入见希广曰：「可琼将叛国，人皆知之，请速除之，无贻后患。」希广曰：「可琼，许侍中之子，岂有是邪！」〔楚加许德勋侍中，故希广称之。〕师蓖耍叹曰：「王仁而不断，〔断，丁乱翻。〕败亡可翘足俟也！」


     潭州大雪，平地四尺，潭、朗两军久不得战。希广信巫觋及僧语，塑鬼于江上，〔觋，刑狄翻。塑，桑故翻。搏埴为神鬼之形曰塑。〕举手以却朗兵，又作大像于高楼，手指水西，怒目视之，〔怒，奴古翻。〕命众僧日夜诵经，希广自衣僧服膜拜求福。〔衣，于既翻；下晖衣同。膜，莫乎翻。〕


     甲辰，朗州步军指挥使武陵何敬真等〔考异曰：湖湘故事作「何景真」。k从十国纪年。〕以蛮兵三千陈于杨柳桥，敬真望韩礼营旌旌旗纷错，〔先是希广命韩礼营干杨柳桥。纷，乱也。错，杂也。陈，读曰阵。〕曰：「彼众已惧，击之易破也。」朗人春晖衣潭卒之服潜人礼寨，手剑击礼，不中，〔手，式又翻。中，竹仲翻。〕军中敬扰；敬真等乘其乱击之，礼军不溃，礼被创走，至家而卒。〔创，初良翻。〕于是朗兵水陆急攻长沙，步军指挥使吴宏，小门使杨涤相谓曰：「以死报国，此其时矣！」各引兵出战。宏出清泰门，战大利；涤出长乐，战自辰至午，朗兵小却；〔「长乐」之下当有「门」字。许可琼、刘彦桊按兵不救。涤士卒饥疲，退就食；彭师闭接诔嵌北隅。蛮兵自城东纵火，城上人招许可琼军使救城，可琼举全军降希萼，长沙遂陷。朗兵及蛮兵不掠三日，杀吏民，焚庐舍，自武穆王以来所营宫室，皆为灰烬，〔楚王马殷，谥武穆。〕所积宝货，皆人蛮落。李彦温望见城中火起，自驼口引兵救之，朗人已据城拒战。彦温攻清泰门，不克，与刘彦桊各将千余人奉文昭王及希广诸子趣袁州，遂奔唐。〔楚王希范，谥文昭。九域志：潭州东南至袁州六百三十四里。趣，工喻翻。〕张晖降于希萼。Ｚ张晖是自益阳遁归长沙，长沙既陷，遂降于希萼。〕左司马希崇帅将吏诣希萼劝进。〔马希崇通希萼事始二百八十七卷天福十二年。帅，读曰率。〕吴宏战血满袖，见希萼曰：「不幸为许可琼所误，今日死愧先王矣！」彭师蓖堕糜诘兀大呼请死。〔呼，火故翻。〕希萼叹曰：「铁石人也！」皆不杀。


     乙已，希崇迎希萼人府视事，闭城，分捕希广及掌书记李弘皋、弟弘节、都军判官唐昭胤及邓懿文、杨涤等，皆获之。希萼谓希广曰：「承父兄之业，岂无长奴乎t」希广曰：「将吏见推，朝廷见命正。」希萼皆囚之。〔卒如张少敌、拓跋恒之言。〕丙午，希萼命内外巡检侍卫指挥使刘宾禁止焚掠。


     丁未，希萼自称天策上将军、武安．武平．静江．宁远等军节度使、〔马氏旧有此四镇之地，是时宁远巡属已属南汉。〕楚王。〔此皆父兄官爵，希萼未禀命于中国而幡称之。〕以希崇为节度副使、判军府事；〔为希崇杀希萼张本。〕湖南要职，悉以朗人为之。脔食李弘皋、弘节、唐昭胤、杨涤，斩邓懿文于市。戊甲，希萼谓将吏曰：「希广懦夫，为左右所制耳，五欲生之，可乎t」诸将皆不对。朱进忠当为希广所笞，对曰：「大王三年血战，始得长沙，〔天福十二年，希萼、希广始争国，次年交兵，至是三年矣。〕一国大容二主，他日必悔心。」戊甲，赐希广死。希广临刊，犹诵佛书；彭师痹嶂于浏阳门外。〔浏阳门，潭州城东门。浏，音刘。〕


     武宁节度使S留右都押牙巩延美、元从都教练使杨温守徐州，〔为二人以徐州拒周张本。「巩延美」，据下卷及欧史当作「巩廷美」。巩，以吧为姓，周有卿士巩简公，晋有大夫巩朔。从，才用翻。〕与冯道等西来，〔自彭城而西来大梁。〕在道使卫，皆如王者，左右呼万岁。郭威至滑州，留数日。S遣使忍劳诸将，〔劳，力到翻。〕受命之际，相顾不拜，私相谓曰：「我辈屠陷京城，其罢大矣；若刘氏复立，我辈尚有种乎！」〔种，章勇翻。〕己酉，威闻之，即引兵行，趣澶州。〔趣，七喻翻。〕辛亥，遣苏禹如宋州迎嗣君。


     楚王希萼以子光赞为武平留后，以何敬真为朗州牙内都指挥使，将兵戍之。希萼召拓跋恒，欲用之，恒称疾不起。〔自希广之立，拓跋恒已杜门矣，事见二百八十七卷天福十二年。〕


     壬子，郭威渡河，馆于澶州。〔馆，古玩翻。澶，时连翻。〕癸丑旦，将发，将士数千人忽大噪，威命闭门，将士u垣登屋而入曰：「天子须侍中自为之，将士已与刘氏为仇，不可立也！」或裂黄旗以被威体，〔被，皮义翻。〕共扶抱之，呼万岁震地，因拥威南行。威乃上太后笺，请奉宗〔【章：十二行本「宗」上有「汉」字；乙十一行本同。】〕庙，事太后为母。丙辰，至韦城，〔隋分白马置韦县，治章氏国城。属滑州。九域志：在州东南五十里。丁度曰：章城县，古豕韦国也。上，时掌翻。〕下书抚谕大梁士民，以昨离河上，在道秋毫不犯，勿有忧疑。〔死京城士民忝前者剽掠之福，奔迸四出，故抚安之。离，力智翻。〕戊午，威至七里店，窦贞固帅百官出迎拜竭，因劝进。威营于皋门村。〔皋门村，盖在皋门之外。按大梁城无阜门。诗大雅绵之篇曰：乃立皋门，皋门有伉。毛氏传曰：王之郭门曰皋门。郑氏笺曰：诸侯之宫，外门曰皋门，庙门曰应门，内有路门。天子之宫，加之库、雉。至礼记明堂位记周赐鲁公以天子之制，其言曰：库门，天子皋门；雉门，天子应门。郑注又云：天子五门，皋、库、雉、应、路。鲁有库、雉、路，则诸侯三门欤t详而味之，诗笺、记注，微有不同。而五代之时，汴城之外所谓皋门村，盖以郭门之外有村，遂呼曰皋门村，合于毛氏诗传。皋门村属开封县。薜史云：王澶葬于开封县之皋门原，以是知之。〕


     武宁节使S已至宋州，王峻、王殷闻澶州军变，遣侍卫马军都指挥使郭崇威将七百骑往拒之，又遣前申州刺史马铎将兵诣许州巡检。崇威忽至宋州，陈于府门外，S大惊，阖门登楼诘之。〔诣许州巡检，备刘信也。汴京至宋州三百八十五里耳，S不意其至，故惊而诘之。诘，去吉翻。〕对曰：「澶州军变，郭公虑陛下未察，故遣崇威来宿卫，无他也。」S召崇威，崇威不敢进。冯道出「澶州军变，郭公虑陛下未察，故遣崇威来宿卫，无他也。」S召崇威，崇威不敢进。冯道出与崇威语，〔先是使冯道迎S，故道在S所。〕崇威乃登楼，S执崇威手而泣。崇威以郭威意安谕之。


     少顷，崇威出，时护圣指挥使张令超帅部兵为S宿卫，〔按薜史，护圣，汉侍卫马军也。帅，读曰率；下同。〕徐州判官董裔说S曰：〔说，式芮翻。〕「观崇威视瞻举措，必有异谋。道路皆言郭威已为帝，而陛下深入不止，祸其至哉！请急召张令超，谕以祸福，使夜以兵劫崇威，夺其兵。明日，掠睢阳金帛，募士卒，北走晋阳。〔宋州，睢阳郡。S父崇镇晋阳。睢，音虽。走，音奏。〕彼新定京邑，未暇追我，此策之上也！」S犹豫未决。是夕，崇威密L令超，令超帅众归之。〔诱，音酉。〕S大惧。


     郭威遗S书，云为诸军所迫；召冯道先归，留赵上交、王度奉侍。道辞行，S曰：「寡人此来所恃者，以公三十年旧相，故无疑耳。〔冯道，唐明宗天成二年为相，至是二十四年。曰三十年，举成数也。遗，于季翻。〕今崇威夺吾卫兵，事危矣，公何以为计t」道默然。〔无以答S，故默。冯道自谓痴顽老子，良不妄也。〕客将贾贞数日道，欲杀之。〔将，即亮翻。数，所角翻。〕S曰：「汝辈勿草草，此无预冯公事。」〔契目主入汴，责刘继动，继勋归罪于道，道几死矣。宋州之事，使刘S从贾贞之意，道亦必死矣。而契丹主谓道非多事者，刘S谓无预冯公事，岂非以其在位素怀冲澹，与物无竞，人皆敬其名德而然邪！道之全身，固为得矣，有国者焉用彼相哉！然自后唐同光以来，枢密使任事，丞相取充位而已。责人斯无难，惟受责俾如流；以此而言，道未肯受责也。〕崇威迁S于外馆，杀其腹心董裔、贾贞等数人。


     己未，太后诘，废S为湘阴公。


     马铎引兵入许州，刘信惶惑自杀。


     庚申，太后诰，以侍中监国。〔太后两诘，皆郭威之志也。侍中，称郭威官。〕百官藩镇相继上表劝进。壬戍夜，监国营有步兵将校醉，扬言向者澶州骑兵扶立，今步兵遗欲扶立，监国斩之。


     南汉主以宫人卢琼仙、黄琼芝为女侍中，朝服冠带，参决政事。〔朝，直遥翻。〕宗室勋旧，诛刃殆尽，惟宦官林延遇等用事。〔史言南汉终以宦官、女宠亡国，而南汉主所以能终其世者，以僻处海隅，而中国未有真主耳。〕






