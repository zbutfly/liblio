卷第二百七十九【后唐纪八】起阏逢敦摇（甲午）二月，尽旃蒙协洽（乙未），凡一年有奇。

     潞王下

     清泰元年〔（甲午、九三四）〕

     二月，癸酉，蜀主以武泰节度使赵季良为司空兼门下侍郎、同平章事，领节度使如故。〔赵季良遂为孟蜀佐命元臣。〕

     吴人多不欲迁都者，〔吴迁都之议，始上卷明宗长兴四年。〕都押牙周宗言于徐知诰曰：「主上西迁，公复须东行，〔都押牙，镇海、宁国两镇都押牙也。升州于扬州为西，提州于升州为东。言吴主若西金陵，徐知诰须东镇江都也。复，夫又翻。〕不惟劳费甚大，且违众心。」丙子，吴主遣宋齐丘如金陵，谕知诰罢迁都。

     先是，知诰久有传禅之志，〔先，悉荐翻；下先己同。〕以吴主无失德，恐众心不悦，欲待嗣君；宋齐丘亦为然。一旦，知诰临镜镊白髭，〔镊，尼辄翻。髭，即移翻。在口上曰髭，在下曰须，在颊曰髯。〕叹曰：「国家安而吾老矣，奈何﹖」周宗知其意，请如江都，微以传禅讽吴主，且告齐丘。齐丘以宗先己，心疾之，〔先，悉荐翻。〕遣使驰诣金陵，手书切谏，以为天时人事未可；知诰愕然。〔徐知诰不意宋齐丘立异，而忽睹其异议，故愕然。使，疏吏翻。〕后数日，齐丘至，请斩宗以谢吴主，乃黜宗为池州副使。〔池州副使，池州团练副使也。〕久之，节度副使李建勋、行军司马徐玠等屡陈知诰功业，宜早从民望，召宗复为都押牙。知诰由是疏齐丘。〔为宋齐丘邀君得祸张本。鸣呼，为人臣者，当易姓之际，谨毋以功名自居。荀文若以之阻毒而逝，刘穆之以之发病而死，范云恐后时不及，疗疾以求速愈，至于促寿而不暇顾；若宋齐丘之疾周宗，又其轻浅者耳。〕

     朱弘昭、冯赀不欲石敬瑭久在太原，且欲召孟汉琼，〔孟汉琼权知天雄军府见上卷上年。〕己卯，徙成德节度使范延光为天雄节度使，代汉琼；徙潞王从珂为河东节度使，兼北都留守；徙不敬瑭为成德节度使。皆不降制书，但各遣使臣持宣监送赴镇。〔宣，枢密院所行文书也。是后汉隐帝时郭威以枢密院头子易置西京留守，岂非习于闻见面而不以为异邪！西班有大使臣、小使臣。监，古衔翻。〕

     吴主诏徐知诰还府舍。〔徐知诰虚府舍以待吴主见上卷本年。〕甲申，金陵大火；乙酉，又火。知诰疑有变，勒兵自卫。〔【章：十二行本「卫」下有「己丑，复入府舍」六字；乙十一行本同；退斋校同；张校同，云无注本亦无。徐知诰之自卫，其心犹王建也。〕

     潞王既与朝廷猜阻，朝廷又命洋王从璋权知凤翔。从璋性粗率乐祸，〔乐，音洛。〕前代安重诲镇河中，手杀之；〔见二百七十七卷明宗长兴二年。〕潞王闻其来，尤恶之，〔恶，乌路翻。〕欲拒命则兵弱粮少，〔少，诗沼翻。〕不知所为，谋于将佐，皆曰：「主上富于春秋，政事出于朱、冯，大王功名震主，离镇必无全理，〔离，力智翻。〕不可受也。」〔言不可受代。〕王问观察示判官滴河马胤孙〔隋闰皇十六年置滴河县，属渤海郡，唐属棣州。九域志：滴河县在棣州西南八十里。注云：汉都尉许商凿此河近海，故以商为名，后人加「水」焉。〕曰：「今道京师，当何向为便﹖」〔发此问以观众意。〕对曰：「君命召，不俟驾。〔吊论语孔子之言。〕临丧赴镇，又何疑焉！诸人凶谋，不可从也。」众哂之。〔言当过京师临大行之丧，然后赴太原也。马胤孙之言，儒生守经学之言也。是时劝潞王拒命者以其言为不达时变，故相与哂之。哂，矢忍翻。笑不壤颜为哂。〕王乃移檄邻道，言「朱弘昭等乘先帝疾亟，杀长立少，〔谓杀从荣而立帝也。长，佑两翻。少，诗照翻。〕专制朝权，别疏骨肉，动摇藩垣，〔谓易置石敬瑭乃己也。朝，宜遥翻；下同。别，彼列翻。〕惧倾覆社稷。今从珂将入朝以清君侧之恶，而力不能独办，愿乞灵邻藩以济之。」

     潞王以西都留守王思同当东出之道，〔自凤翔趣洛阳，道出长安。〕尤欲与之相结，遣推官郝诩、押牙朱廷又等相继诣长安，说以利害，〔说，式芮翻。〕饵以美妓，〔妓，渠绮翻。〕不从则令就图之。思同谓将吏曰：「吾受明宗大恩，〔王恩同自燕降晋，梁、晋相距，思同未尝有战功，明宗时以久次为节度使，故自言受大恩。〕今与凤翔同反，无使事成而荣，犹为一时之叛臣，况事败而辱，流千古之丑迹乎！」遂执诩等，以状闻。时潞王使者多为邻道所执，不则依阿操两端，〔不，读曰否。操，七刀翻。〕惟陇州防御使相里金倾心附之，〔陇州东至凤翔一百五十里。遣判官薛文遇往来计事。〔薛文遇由此为潞王所信用。〕金，并州人也。

     朝廷议讨凤翔。康义诚不欲出外，恐失军权，〔明宗以康义诚朴忠，岂知其阴狡乃尔邪！请以王思同为统帅，〔帅，所类翻。〕以羽林都指挥使侯益为行营马步军都虞候。〔宋白曰：长兴二年二月，敕卫军神捷、神威、雄武及魏府广捷已下指挥改为左、右羽林，置四十指挥，每十指挥立为一军，每一军置都指挥使一人，兼分为左、右厢。〕益知军情将变，辞〔【章：十二行本「辞」下有「疾」字；乙十一行本同。】〕不行；〔侯益会经邺都之变，故尔。〕执政怒之，出为商州刺史。〔洛阳至商州八百八十六里。〕辛卯，以王思同为西面行营马步军都部置，〔前此用兵置帅，率以都招讨使命之。庄宗时，明宗为北面招讨使以御契丹，房知温为副都部署，当时为都部署者必有其人。又孟知祥拒董璋，以赵廷隐为行营都部署，后遂以为元帅之任，宋氏建国之初犹因而用之。〕前静难节度使药彦稠副之，〔难，乃旦翻；下同。〕前绛州刺史苌从简为马步都虞候，严卫步军左厢指挥使尹晖、〔宋白曰：应顺元年三月，改在京羽林左、右四十指挥为严卫左、右军。然此时羽林指挥使杨思权与严卫指挥使尹晖并为西征偏裨，则似羽林与严卫并置。〕羽林指挥使杨思权等皆为偏裨。晖，魏州人也。

     蜀主以中门使王处回为枢密使。

     丁酉，加王思同同平章事，知凤翔行府；以护国节度使安彦威为西面行营都监。思同虽有忠义之志，而御军无法；潞王老于行陈，将士徼幸富贵者心皆向之。〔行，户刚翻。陈，读曰阵。徼，坚尧翻。〕诏遣殿直楚匡祚执亳州团练使李重吉，幽于宋州。〔九域志：亳州西北至宋州一百四十五里。重，直龙翻。〕洋王从璋行至关西，〔函谷关之西也。〕闻凤翔拒命而还。〔还，从宣翻，又如字。〕

     三月，安彦威与山南西道张虔钊、武定孙汉韶、彰义张从宾、静难康福等五节度使〔梁、洋、泾、邠四帅井安彦威而五。难，乃旦翻。〕奏合兵讨凤翔。汉韶，李存进之子也。〔晋王克用义见百有余人，李存进本姓孙，后复本姓。〕

     乙卯，诸道兵大集于凤翔城下攻之克东西关城，城中死者甚众。丙辰，复进攻城，〔复，扶又翻。〕期于必取。凤翔城堑卑浅，守备俱之，众心危急，潞王登城泣谓外军曰：「吾未冠从先帝百战，出入生死，金创满身，〔冠，古玩翻，创，初良翻。〕以立今日之社稷；汝曹从我，目睹其事。今朝廷信任谗臣，猜忌骨肉，我何罪而受诛乎！」因恸哭。闻者哀之。

     张虔钊性褊急，主攻城西南，以白刃驱士卒登城，士卒怒，大诟，〔褊，补典翻。诟，古候翻，又许候翻。〕反攻之，虔钊跃马走免，杨思权因大呼曰：「大相公，吾主也。」〔杨思权本党于秦王从荣；从荣死，思权不自安久矣，因乘劫奉潞王。王于明宗诸子为长，故称为大相公。呼，火故翻；下同。〕遂帅诸军解甲投兵，请降于潞王，〔帅，读曰率。降，户江翻；下同。〕自西门入，以幅纸进潞王曰：「愿王克京城日，以臣为节度使，勿以为防、团。」〔防，团，谓防御、团练使也。〕潞王即书「思权可邠宁节度使」授之。王思同犹未之知，趣士卒登城，〔趣，读曰促。〕尹晖大呼曰：「城西军已入城受赏矣。」众皆弃甲投兵而降，其声震地。日中，乱兵悉入，外军亦溃，思同等六节度使皆遁去。〔王思同及张虔钊等五节度为六节度使。按孙汉韶时守兴元，当以药彦稠足六节度之数。〕潞王悉敛城中将吏士民之财以稿军，至于鼎釜皆估直以给之。〔犒，苦到翻。估，音古。〕丁巳，王思同、药彦稠等走至长安，西京副留守刘遂雍闭门不内，乃趣潼关。〔趣，七喻翻。〕遂雍，鄩之子也。〔刘鄩，梁将也，明宗以王淑妃故，遂雍皆蒙引拔。〕

     潞王建大将旗幸，整众而东，以孔目官虞城刘延朗为腹心。〔隋分下邑县置虞城县，唐属未州。丸域志：在州东北五十五里。欧史：潞王起于凤翔，与共事者五人：节度判官韩昭胤，掌书记李专美，牙将宋审虔，客将房暠，孔目官刘延朗。乃即位，审虔将兵，专美与薛文遇主谋议，而昭胤、暠乃延朗掌机密。〕潞王始忧王思同等并力据长安拒守，至岐山，〔九域志：凤翔府岐山县东至长安二百四十三里。〕闻刘遂雍不内思同，甚喜，遣使慰抚之。遂雍悉出府库之财于外，军士前至者即给赏令过；北潞王至，〔比，必利翻，乃也。〕前军赏遍，皆不入城，庚申，潞王至长安，遂雍迎谒，率民财以充赏。〔府库之财仅足以给前军，其随潞王继至者，率民财以给之。〕

     是日，西面步军都监王景从等自军前奔还，中外大骇。帝不知所为，谓康义诚等曰：「先帝弃万国，朕外守藩方，〔谓镇天雄也。〕当是之时，为嗣者在诸公所取耳，朕实无心与人争国。既承大业，年在幼冲，〔五代会要：明宗崩，帝即位，年二十。〕国事皆委诸公。朕于兄弟门不至榛梗，〔榛梗者，隔塞而不通。榛，侧诜翻。梗，古杏翻。〕诸公以社稷大计见告，朕何敢违！军兴之初，皆自夸大，以为寇不足平；今事至于此，何方可以转祸﹖〔言何术可以转祸为福。〕朕欲自迎潞王，以大位让之，若不免于罪，亦所甘心。」朱弘昭、冯赟大惧，不敢对。〔猜间兄弟以起兵端，朱弘昭、冯赟为之也，事败而祸集，闻帝言乃大惧。〕义诚欲悉以宿卫兵迎降为己功，乃曰：「西师惊溃，盖主将朱策耳。〔荐王思同者康义诚也，咎王思同者亦康义诚也。将，即亮翻；下同。〕今侍卫诸军尚多，臣请自往扼其冲要，招集离散以图后效，幸陛下勿为过忧！」帝遣使召石敬瑭，欲令将兵拒之。义诚固请自行，帝乃召将士慰谕，空府库以劳之，〔劳，力到翻。〕许以平凤翔，人更赏二百缗，府库不足，当以宫中服玩继之。军士益骄，无所畏忌，负赐物，扬言于路曰：「至凤翔更请一分。」〔分，扶问翻。〕

     遣楚匡祚杀李重吉于宋州；匡祚榜棰重吉，责其家财。〔前已囚重吉于宋州，今又使就杀之。榜，音彭，棰，此橤翻。〕又杀尼惠明。〔召惠明入禁中见上卷本年。〕

     初，马军都指挥使朱洪实为秦王从荣所厚，乃朱弘昭为枢密使，洪实以宗兄事之；从荣勒兵天津桥，洪实首为孟汉琼击从荣，〔事见上卷上年。首为，于伪翻；下为之同。〕康义诚由是恨之。〔康义诚许迎从荣，而朱洪实击之，故恨。〕辛酉，帝亲至左藏，〔藏，徂浪翻。〕给将士金帛。义诚、洪实共论用兵利害，洪实欲以禁军固守洛阳，曰：「如此，彼亦未敢径前，然后徐图进取，可以万全。」义诚怒曰：「洪实为此言，欲反邪！」洪实曰：「公自欲反，乃谓谁反！」〔康义诚之心事，朱洪实知之矣。〕其声渐厉。帝闻，召而讯之，〔讯，问也〕，二人讼于帝前，〔讼者，争辩是非曲直。〕帝不能辨其是非，遂斩洪实，〔帝但以阶级为曲直，而不能察事之是非。〕军士益愤怒。〔观上文军士扬言所云，但欲迎降潞王，何暇愤朱洪实之枉死！盖愤怒者洪实之从兵耳。〕

     壬戌，潞王至昭应，〔宋大中祥符八年改昭应县为临潼县。九域志：在长安东五十里。〕闻前军获王思同，王曰：「思同虽失计，然尽心所奉，亦可嘉也。」癸亥，至灵口，〔九域志：临潼县之零口镇是也。〕前军执思同以至，王责让之，对曰：「思同起行间，行间，〔行，户刚翻。〕先帝握之，位至节将，〔节将，言建节而为大将。将，即亮翻。〕常愧无功以报大恩。非不佑附大王立得富贵，助朝廷自取祸殃，但恐死之日无面目见先帝于反下耳。〔潞王闻王思同之言，岂不内愧乎！〕败而衅鼓，固其所也。请早就死！」王为之改容，曰：「公且休矣。」王欲宥之，而杨思权之徒耻见其面。〔杨思权等背顺附逆，故耻见思同。〕王之过长安，〔过，古禾翻，又如字。〕尹晖尽取思同家资乃妓妾，屡言于刘延朗曰：「若留思同，〔留者，言活之使留于人世。妓，渠绮翻。〕虑失士心。」属王醉，〔属，之欲翻。〕不待报，擅杀思同乃其妻子。王醒，怒延朗，嗟惜者累日。

     癸亥，制以康义诚为凤翔行营都招讨使，以王思同副之。

     甲子，潞王至华州，获药彦稠，囚之。乙丑，至阌乡。九域志：华州东至阌乡九十里，自阌乡东至陕州一百七十里。华，户化翻。阌，武巾翻，亦作「閺」。〕朝廷前后所发诸军，遇西军皆迎降，无一人战者。丙寅，康义诚引侍卫兵发洛阳，诏以侍卫马军指挥使安从进为京城巡检；从进已受潞王书，潜布腹心矣。

     是日，潞王至灵宝，〔灵宝县在陕州西四十五里。〕护国节度使安彦威、匡国节度使安重霸皆降，〔庄宗同光四年，安重霸以州降。重，宜龙翻。〕惟保义节度使康思立谋固守陜城以俟康义诚。〔陕，失冉翻。〕先是，捧圣五百骑戍陕西，为潞王前锋，至城下，呼城上人曰：「禁军十万已奉新帝，尔辈数人奚为！徒累一城人涂地耳。」〔先，悉荐翻。累，力瑞翻。〕于是捧圣卒争出迎，思立不能禁，不得已亦出迎。

     丁卯，潞王至陜，僚佐说王曰：「今大王将乃京畿，传闻乘舆已播迁，〔说，式芮翻。乘，绳证翻。〕大王宜少留于此，先移书慰安京城士庶。」王从之，移书谕洛阳文武士庶，惟朱夕昭、冯赟两族不赦外，自余勿有忧疑。

     康义诚军至新安，〔新安县西距陕州二百余里。〕所部将士自相结，百什为群，弃甲兵，争先诣陕降，累累不绝。义诚至干壕，〔九域志：陕州陕县有干壕镇。干，音干。〕麾下纔数十人；遇潞王侯骑十余人，义诚解所佩弓剑为仩，因侯骑请降于潞王。

     戊辰，闵帝闻潞王至陕，义诚军溃，忧骇不知所为，急遣〔【章：十二行本「遣」下有「中」字；乙十一行本同。】〕使召朱弘昭谋所向，弘昭曰：「急召我，欲罪之也。」赴井死。安从进闻弘昭死，杀冯赀于第，灭其族，〔考异曰：张昭闵帝实录：「帝召弘昭不至，俄闻自杀，乃令从进杀赀。」按从进传赀首于陕，则赀死非闵帝之命明矣。今不取。〕传弘昭、赀首于潞王。帝欲奔魏州，召孟汉琼使诣魏州为先置；〔先置者，先路置顿也。〕汉琼不应召，单骑奔陕。

     初，帝在藩镇，爱信牙将慕容迁，及即位，以为控鹤指挥使；帝将北渡河，密与之谋，使帅部兵守玄武门。〔玄武门，洛阳宫城北门。帅，读曰率；下同。〕是夕，帝以五十骑出玄武门，谓迁曰：「朕且幸魏州，徐图兴复，汝帅有马控鹤从我。」迁曰：「生死从大家。」乃阳为团结；帝既出，即阖门不行。〔史言自古以来，众叛亲离未有甚于此时。〕

     己巳，冯道等入朝，乃端门，闻朱、冯死，帝已北走；道及刘昫欲归，〔昫，香句翻，又许羽翻。〕李愚曰：「天子之出，吾辈不预谋。今太后在，宫，吾辈当至中书，遣小黄门取太后进止，然后归第，人臣之义也。」道曰：「主上失守社稷，人臣惟君是奉，无君而入宫城，恐非所宜。〔唐之两都，三省及寺监皆在宫城之内。〕潞王已处处张榜，不若归俟教令。」乃归。至天宫寺，安从进遣人语之曰：〔语，失倨翻。〕「潞王倍道而来，且至矣，相公宜帅百官至谷水奉迎。」〔谷水在洛阳城西。〕乃止于寺中，召百官。中书舍人卢导至，冯道曰：「俟舍人久矣，所急者劝进文书，宜速具草。」〔草者，草创其辞。〕导曰：「潞王入朝，百官班迎可也；设有废立，当俟太后教令，岂可遽议劝进乎﹖」道曰：「事当务实。」导曰：「安有天子在外，人臣遽以大位劝人者邪！若潞王守节北面，以大义见责，将何辞以对！公不如帅百官诣宫门，进名问安，取太后进止，则去就善矣。」〔或问冯道、李愚、卢导之论，其于新旧君之际孰为合于义乎﹖曰：皆非也。此如群奴之事主，家主死而有二子，其一养子也，其一亲子也。养子与亲子争家政，养子胜而亲子不胜，一奴曰，「皆郎君心，梧从其胜者而辅之；」一奴之心本亦附胜者，而不敢公言附欴也，曰：「吾将决诸主母。」冯道、李愚之谓也。或曰：卢导之言如何﹖曰：卢导之不肯草劝进文书，是也；若其持论，则犹李愚也。至于言去就之善，若是者得为善乎﹖其言之非殆有甚于李愚矣。曰：然则为冯道、李愚者当何如﹖＞曰：若汉人之论相，主在与在，主亡与亡可也；然亦仅可而已，未能尽相道也。夫子之言曰：「危而不持，颠而不扶，则将焉用彼相矣！」明乎此，则为相者贵于持危扶颠，不以但能尽死为贵也。〕道未及对，从进屡遣人趣之曰：「潞王至矣，太后、太妃已遣中使迎劳矣，〔趣，读曰促。劳，力到翻。〕安得百官无班！」道等即纷然而去。既而潞王未至，三相息于上阳门外，〔三相，冯道、李愚、刘昫也。上阳门，上阳宫门也。上阳宫在洛阳宫城西。〕卢导过于前，道复召而语之，〔复，扶又翻。语，牛倨翻。〕导对如初。李愚曰：「舍人之言是也。吾辈之罪，握发不足数。」〔用战国须贾之言。擢，拔也。数，所具翻。〕

     康义诚至陕待罪，潞王责之曰：「先帝晏驾，立嗣在诸公；今上亮阴，政事出诸公，何为不能终始，陷吾弟至此乎﹖」义诚大惧，叩头请死。王素恶其为人，〔恶，乌路翻。〕未欲遽诛，且宥之。马步都虞候苌从简、左龙武统军王景戡皆为部下所执，降于潞王，东军尽降。〔东军，谓自洛阳来者。〕潞王上笺于太后取进止，遂自陕而东。

     夏，四月，庚午朔，未明，闵帝至卫州东数里，遇石敬瑭；〔石敬瑭自河东来朝，至此而遇帝。〕帝大喜，问以社稷大计，敬瑭曰：「闻康义诚西讨，何如﹖陛下何为至此﹖」帝曰：「义诚亦叛去矣。」敬瑭俛首长叹数四，〔俛，音免。〕曰：「卫州刺史王弘贽，宿将习事，请与图之。」〔王弘贽从敬班伐蜀，尝为偏将。石敬瑭欲拥帝还卫州，以授夕贽，使为之所耳。〕乃往见弘贽问之，弘贽曰：「前代天子播迁多矣，然皆有将相、侍卫、府库、法物、，使群下有所瞻仰；今皆无之，独以五十骑自随，虽有忠义之心，将若之何﹖」敬瑭还，见帝于卫州驿，〔自弘贽所还见帝。〕以弘贽之言告弓箭库使沙守荣。奔洪进前责敬瑭曰：〔沙姓，古夙沙氏之后。史照曰；奔，性也。古有贲姓，音奔，又音肥，后遂为奔。〕「公明宗爱伲，〔以敬瑭尚明宗女也。〕富贵相与共之，忧患亦宜相恤。今天子播越，委计于公，冀图兴复，乃以此四者为辞，〔四者，谓敬瑭所言无将相、侍卫、府库、法物从行幸也。〕是直欲附贼卖天子耳！」〔直指石敬瑭心术。〕守荣抽佩刀欲刺之，〔刺，七亦翻。〕敬瑭亲将陈晖救之，守荣与晖鬬死，洪进亦自刎。〔刎，扶粉翻。〕敬瑭牙内指挥使刘知远引兵入，尽杀帝左右及从骑，独置帝而去。〔考异曰：闵帝实录：「庚午朔四鼓，帝至卫州东七八里，遇敬瑭。」窦贞固晋高祖实录：「始，帝欲与少主俱西，断孟津，北据壶关，南向征诸侯兵，乃启问康义诚西讨作何制置」云云。苏逢吉汉高祖实录：「是夜侦知少帝伏甲欲与从臣谋害晋高祖，诈屏人对语，方坐庭庑。帝密遣御士石敢袖锤立于后，俄顷伏甲者起，敢有勇力，拥晋祖入一室，以巨木塞门，敢力当其锋，死之。帝解佩刀，遇夜晦，以在地苇炬未然者奋击之。众谓短兵也，遂散走。帝乃匿身长垣下，闻帝亲将李洪信谓人曰：『石太尉死矣。』帝隔垣呼洪信曰：『太尉无恙。』乃踰垣出就洪信兵，共护晋祖，杀建谋者，以少主授王弘贽。」南唐烈祖实录：「弘贽曰：『今京国阽危，百官无主，必相率龎神器西向。公何不囚少帝西迎潞王，此万全之计。』敬瑭然其语。」按为晋、汉实录者必为二祖饰非。今从闵帝实录。〕敬瑭遂趣洛阳。〔趣，七喻翻。〕

     是日，太后令内诸司至干壕迎潞王，〔考异曰：废帝实录：「三十日，太后传令至，井内司迎奉至干壕，帝促令还京。」按长历，三月辛丑朔，四月庚午朔；三月无三十日，废帝实录误也。〕王亟遣还洛阳。

     初，潞王罢河中，归私第，〔事见二百七十七卷明宗长兴元年。〕王淑妃数遣孟汉琼存抚之。〔数，所角翻。〕汉琼自谓于王有旧恩，至渑池西，〔九域志：渑池在洛阳之西一百五十六里。渑，弥兖翻。渑池，县名。〕见王大器，欲有所陈，王曰：「诸事不言可知。」仍自预从臣之烈，〔从，才用翻。〕王即命斩于路隅。

     山南西道节度使张虔钊之讨凤翔也，留武定节度使孙汉韶守兴元。虔钊既败，奔归兴元，与汉韶举两镇之地降于蜀；蜀主命奉銮肃卫马步都指挥使、昭武节度使李肇将兵五千还利州，〔李肇本镇昭武，蜀主召之入领宿卫，今使将兵还镇以应接梁、洋。〕右匡圣马步都指挥使、宁江节度使张业将兵一万屯大漫天以迎之。〔先是，蜀主以兵疲民困，不用赵隐取山南之计，今乘时而坐得之，其庸多矣。〕

     壬由，潞王至蒋桥，百官班迎于路，传教以未拜梓宫，未可相见。〔传教，谓传令也。王所下令为教。〕冯道等皆上笺劝进。〔终不用卢之言。〕王入谒太后、太妃，诣西宫，伏梓宫恸哭，自陈诣阙之由。冯道帅百官班见，〔见，贤遍翻。〕拜；〔句绝。〕王答拜。道等复上笺劝进，〔复，扶又翻。〕王位谓道曰：「予之此行，事非获已。俟皇帝归阙，园寝礼终，当还守藩服；群公遽言及此，甚无谓也！」

     癸酉，太后下令废少帝为鄂王，〔考异曰：闵帝实录云：「七日废帝为鄂王。」今从废帝实录。〕以潞王知军国事，权以书诏印施行。〔书诏印，画可所用者也。闵帝之出奔也，盖以八宝自随。〕百官诣至德宫门待罪，五代会要：天成元年，中书门下奏，请以洛京潜龙旧宅为至德宫。盖明宗旧第也。按欧史，时潞王入居至德宫。〕王命各复其位。甲戌，太后令潞王宜即皇帝位；乙亥，即位于柩前。

     帝之发凤翔也，许军士以入洛人赏钱百缗。既至，问三司使王玫〔玫，莫杯翻。〕以府库之实，〔问其实数。〕对有数百万在。既而阅实，金、帛不过三万两、匹；而赏军之费计应用五十万缗。帝怒，玫请率京城民财以足之，数日，仅得数万缗，帝谓执政曰：军不可不赏，人不可不恤，今将柰何﹖」执政请据屋为率，无问士庶自居及僦者，预借五月僦直，从之。〔僦，即就翻。贷居为僦。〕

     王弘贽迁闵帝于州廨，〔廨，古隘翻。〕帝遣弘贽之子殿直峦往酖之。戊寅，峦至卫州谒见，〔见，贤遍翻。〕闵帝问来故，不对。〔问峦以所以来之故。〕弘贽数进酒，〔数，所角翻。〕闵帝知其有毒，不饮，峦缢杀之。〔年二十一。〕

     闵帝性仁厚，于兄弟敦睦，虽遭秦王忌矣，闵帝坦怀待之，卒免于患。〔事见上卷明帝长与三年。卒，子恤翻。〕及嗣位，于潞王亦无嫌，而朱弘昭、孟汉琼之徒横生猜间，〔横，户孟翻。间，古苋翻。〕闵帝不能违，以致祸败焉。

     孔妃尚在宫中，〔妃，孔循之女。〕潞〔【章：十二行本「潞」上有「王峦既还」四字；乙十一行本同；乙本同；张校同，退斋校同。】〕王使人谓之曰：「重吉何在﹖」〔以通鉴书法言之，潞王于此当书「帝」，盖承前史，偶失于修改也。〕遂杀妃，井其四子。

     闵帝之在卫州也，惟磁州刺史宋令询遣使问起居，闻其遇害，恸哭半日，自经死。〔宋令诣出磁州见上卷上年。事闵帝有纟终者，宋令询一人而已。磁，墙之翻。〕

     己卯，石敬瑭入朝。

     庚辰，以刘昫判三司。

     辛巳，蜀在赦，改元明德。

     帝之起凤翔也，召兴州刺史刘遂清，迟疑不至。闻帝入洛，乃悉集三泉、西县、金牛、桑林戍兵以归，自散关以南城镇悉弃之，皆为蜀人所有。癸未，入朝，帝欲治罪，以其能自归，乃赦之。〔边境之臣委弃城镇，乃以其能自归而不诛，安有效死弗去者乎！治，直之翻。〕遂清，鄩之侄也。

     甲申，蜀将张业将兵入兴元、洋州。

     乙酉，改元，大赦。〔改元清泰。〕

     丁亥，以宣徽南院郝琼权判枢密院，前三司使王玫宣徽北院使，凤翔节度判官韩昭胤为左谏议大夫、充端明殿学士。

     戊子，斩河阳节度使、判六军诸卫兼侍中康义诚，灭其族。〔康义诚欲举宿卫兵迎降以为己功，而不免于族灭，此傅瑕所以死于郑厉公之类也。〕

     己丑，诛药彦稠。〔修河中之怨也。〕

     庚寅，释王景戡、苌从简。

     有司百方敛民财，仅得六万，帝怒，下军巡使狱，昼夜督责，〔凡输财稽违者，则下之军巡使狱以督责之也。下，户嫁范。〕囚系满狱，贫者至〔【章：十二行本至上有贫者二字；乙十一行本同；孔本同，张校同。】〕自经、赴井。而军士游市肆皆有骄色，市人聚诟之曰：“汝曹为主力战，立功良苦，〔诣，古候翻，又许候翻。为，于伪翻；下能为同。〕反使我辈鞭胸杖背，出财为赏，汝曹犹扬扬自得，独不愧天地乎！”

     是时，竭左藏旧物及诸道贡献，乃至太后、太妃器服簪珥皆出之，〔藏，徂浪翻。珥，忍止翻，耳当也。〕才及二十万缗，帝患之，李专美夜直，〔李专美本为凤翔掌书记，时为枢密直学士。〕帝让之曰：“卿名有才，不能为我谋此，留才安所施乎！”〔为，于伪翻。〕专美谢曰：“臣驽劣，陛下擢任过分，然军赏不给，非臣之责也。窃思自长兴之季，赏赉亟行，卒以是骄；〔事始见上卷长兴四年。亟，去吏翻。卒，臧没翻，士卒也。〕继以山陵及出师，帑藏遂涸。虽有无穷之财，终不能满骄卒之心，故陛下拱手于危困之中而得天下。夫国之存亡，不专系于厚赏，亦在修法度，立纪纲。陛下苟不改覆车之辙，臣恐徒困百姓，存亡未可知也。今财力尽于此矣，宜据所有均给之，何必践初言乎！”帝以为然。壬辰，诏禁军在凤翔归命者，自杨思权、尹晖等各赐二马、一驼、钱七十缗，下至军人钱二十缗，其在京者各十缗。军士无厌，犹怨望，为谣言曰：“除去菩萨，扶立生铁。”以闵帝仁弱，帝刚严，有悔心故也。

     丙申，葬圣德和武钦孝皇帝于徽陵，庙号明宗。帝衰绖护从至陵所，宿焉。

     五月，丙午，以韩昭胤为枢密使，以庄宅使刘延朗为枢密副使，权知枢密院记房暠为宣徽北院使。暠，长安人也。

     帝与石敬瑭皆以勇力善斗，事明宗为左右；然心竞，素不相悦。帝即位，敬瑭不得已入朝，山陵既毕，不敢言归。时敬瑭久病赢瘠，〔羸，伦为翻。瘠，秦昔翻。〕太后及魏国公主屡为之言；〔魏国公主，明宗之女，下嫁石敬瑭，曹太后所生也。欧史：公主初号永宁公主，是年进封魏国长公主。为，于伪翻。〕而凤翔将佐多劝帝留之，惟韩昭胤、李专美以为赵延寿在汴，不宜猜忌敬瑭。〔赵延寿时为宣武帅，逼近洛都；又其父德钧在幽州，拥强兵。言若猜忌敬瑭，赵延寿必惧而生心。〕帝亦见其骨立，不以为虞，乃曰：「石郎不惟密亲，兼自少与吾同艰难；〔少，诗照翻。〕今我为天子，非石郎尚谁托哉！」乃复以为河东节度使。〔复，扶又翻。；又如字。纵石敬瑭归镇，乃复疑而徙之，此所以速祸也。〕

     戊午，以陇州防御使相里金为保义节度使。〔赏其先通款于凤翔也。〕

     丁未，阶州刺史赵澄降蜀。

     戊申，以羽林军使杨思权为静难节度使。〔践凤翔片纸所书之言也。难，乃旦翻。〕

     己酉，张虔钊、孙汉韶举族迁于成都。

     庚戌，以司空兼棊门下侍郎、同平章事冯道同平章事，充匡国节度使。

     以天雄节度使兼侍中范延光为枢密使。

     帝之起凤翔也，悉取天平节度使李从曮家财甲兵以供军。〔李从曮自其父茂贞以来再世镇凤翔，从曮虽移镇，而家财甲兵犹在焉。〕将行，〔谓将东趣洛阳也。〕凤翔之民遮马请复以从曮镇凤翔，〔复，扶又翻。〕帝许之，至是，徙从曮为凤翔节度使。〔长兴元年，从曮自凤翔入朝，徙宣武，后徙天平，今自天平复还镇凤翔。〕

     初，明宗为北面招讨使，〔庄宗同光二年始以明宗为北面招讨使。〕平卢节度使房知温为副都部署，帝以别将事之，尝被酒忿争，〔被，皮义翻。师古曰：被，加也。被酒者，为酒所加。〕拔刃相拟。及帝举兵入洛，知温密与行军司马李冲谋拒之，冲请先奉表以观形势，还，言洛中已安定。壬〔【章：十二行本「壬」上有「知温惧」三字；乙十一行本同；孔本同；张校同。】〕戌，入朝谢罪，帝优礼之；知温页献甚厚。

     吴镇南节度使、守中书令东海康王徐知询卒。

     蜀人取成州。

     六月，甲戌，以皇子左卫上将军重美为成德节度使、同平章事，兼河南尹，判六军诸卫事。

     文州都指挥使成延龟举州附蜀。〔周文王第五子郕叔武封于郕；或言成王封季载于郕，其后以国为氏，或去「邑」为成氏。〕

     吴徐知诰将受禅，忌昭武节度使兼中书令临川王蒙，〔昭武军利州，时属蜀，吴使蒙遥领耳。〕遣人告蒙藏匿亡命，擅造兵器；丙子，降封历阳公，幽于和州，命控鹤军使王宏将兵二百卫之。〔蒙见忌之始见二旦七十一卷梁贞明五年。〕

     刘昫与冯道昏姻。昫性苛察，李愚刚褊；道既出镇，〔谓出镇同州也。〕二人论议多不合，事有应改者，愚谓昫曰：「此贤亲家所为，更之不亦便乎！」〔传曰：妻父曰昏，伲父曰姻。凡娶以昏时，妇人阴也，故谓之昏。伲家，女之所因，故曰姻。二父相呼，之亲家。更，工衡翻；下欲更同。〕昫恨之，由是动成忿争，至相诟骂，各欲非时求见，〔见，贤遍翻。〕事多凝滞。帝患之，欲更命相，问所亲信以朝臣闻望宜为相者，〔闻，音问。〕皆以尚书左丞姚顗、太常卿卢文纪、秘书监崔居俭对；论其才行，互有优劣。〔行，下孟翻。〕帝不能决，乃置其名于琉璃瓶，夜焚香祝天，且以叚挟之，〔「挟」，当作「梜」。梜，古协翻。记曲礼：羹之有菜者用梜。注云：梜，犹箸也。今人或谓箸为梜提。〕首得文纪，次得顗。秋，七月，辛亥，以文纪为中书侍郎、同平章事。居俭，荛之子也。〔崔荛见二百五十一卷唐懿宗咸通十年。〕

     帝欲杀楚匡祚，〔以楚匡祚杀重吉也。〕韩昭胤曰：「陛下为天下父，天下之人皆陛下，用法宜存至公。匡祚受诈受诏检校重吉家财，不得不尔。今族匡祚，无益死者，恐不厌众心。」〔厌，益涉翻，伏也，合也。〕乙卯，长流匡祚于登州。

     丁巳，立国夫人刘氏为皇后。〔刘后，应州浑元人。「元」，一作「源」。〕

     回鹘入贡者多为河西杂虏所掠，诏将军牛知柔帅禁兵卫送，〔帅，读曰率。〕与邠州兵共讨之。

     吴徐佑诰召左仆射兼中书侍郎、同平章事宋齐丘还金陵，以为诸道都统判官，加司空，于事皆无所关预，〔徐佑诰疏宋齐丘事始上二月。刀之还金陵而不使预事者，恐其沮上禅代之议故尔。〕齐丘屡请退居，佑诰以南园给之。

     护国节度使洋王从璋，归德节度使冱王从敏，皆罢镇居洛阳私第，帝待之甚薄；从敏在宋州预杀重吉，帝尤恶之。〔归德军，宋州。杀重吉于宋州见上三月。恶，乌路翻。〕尝侍宴禁中，酒酣，顾二王曰：「尔等皆何物，辄据雄藩！」二王大惧，太后叱之曰：「帝醉矣，尔曹速去！」

     蜀置永平军于雅州，以孙汉韶为节度使。复以张虔钊为山南西道节度使、同平章事；钊固辞不行。〔孙汉韶、张虔钊同以梁、洋降蜀，蜀以节镇授之。孙汉韶赴雅州，而张虔钊固辞不赴梁州者，无面目以见梁州人士也。唐末置永平军于邛州，后徙雅州。盖庄宗灭蜀而废之，今后蜀复置之也。〕

     蜀主得风疾踰年，至是增剧；甲子，立子东川节度使、同平章事、亲卫马步都指挥使仁赞为太子，仍监国。〔监，古衔翻。〕召司空．同平章事赵季良、武信节度使李仁罕、保宁节度使赵廷隐、枢密使王处回、捧圣控鹤都指挥使张公铎、奉銮肃卫指挥副使弘实受遗诏辅政。是夕殂，秘不发丧。

     王处回夜启义兴门告赵季良，处回泣不已，季良正色曰：「今强将握兵，专伺时变，〔伺，相吏翻。〕宜速立嗣君以纪觊觎，〔强将，谓李罕之、李肇等。觊，音冀。觎，音俞。〕岂可但相泣邪！」处回收泪谢之。季良教处回见李仁罕，审其词旨然后告之。处回至仁罕第，仁罕设备而出，遂不以实告。〔史言李仁罕已游于赵季良等数内。〕

     丙寅，宣遗制，命太子仁赞更名昶，丁卯，即皇帝位。〔昶，蜀主第三子也。更，工衡翻。〕

     初，帝以王玫对左藏见财失实，〔事见上四月。藏，徂浪翻。见贤遍翻。〕故以刘昫代判三司。昫命判官高延赏钩考穷核，皆积年逋久之数，奸吏利其征责忙取，故存之。〔，忙居大翻。〕昫具奏其状，且请察其可征着急督之，必无可偿者悉蠲之，韩昭胤极言其便。八月，庚午，诏长兴以前户部乃诸道逋租三百三十八万，虚烦簿籍，咸蠲免勿征。贫民大悦，而三司吏怨之。

     辛未，以姚顗为中书侍郎、同平章事。

     右龙武统军索自通，以河中之隙，〔见二百七十七卷明宗长兴元年。〕心不自安，戊子，退朝过洛，自投于水而卒。〔洛水贯都城中，故自通退朝过之，自投于水。〕帝闻之，大惊，赠太尉。

     丙申，以前安国节度使、同平章事赵凤为太子太保。

     九月，癸卯，诏凤翔益兵守东安镇以备蜀。〔东安镇当在凤翔西界；蜀既出关收阶、成之地，故益兵以备之。

     蜀卫圣诸军都指挥使、武信节度使李仁罕自恃宿将有功，复受顾托，〔复，扶又翻。〕求判六军，令进奏吏宋从会以意谕枢密院，又至学士院侦草麻。〔侦，丑郑翻。〕蜀主不得已，甲寅，加仁罕兼中书令，判六军事；以左匡圣都指挥使、保宁节度使赵廷隐兼侍中，为之副。

     己未，云州奏契丹入寇，北面招讨使石敬瑭奏自将兵屯百井以备契丹。辛酉，敬瑭奏振武节度使杨檀击契丹于境上，郄之。

     蜀奉銮肃卫都指挥使、昭武节度使兼侍中李肇闻蜀主即位，顾望，不时入朝，至汉州，留与亲戚燕饮踰旬；冬，十月，庚午，始至成都，称足疾，扶杖入朝见，〔见，贤遍翻。〕见蜀主不拜。〔李肇之傲幼君，亦由武夫倔强，不学无识，以自贻祸。〕

     戊寅，佐仆射、门下侍郎、同平章事李愚罢守本官，吏部尚书兼门下侍郎、同平章事、判三司刘昫罢为右仆射。三司吏闻昫罢相，皆相贺，无一人从归第者。〔以昫奏蠲诸道逋租，吏无所并缘征责以渔利也。〕

     蜀捧圣控鹤都指挥使张公铎与医官使韩继勋、丰德库使韩保贞、茶酒库使安思谦等皆事蜀主于藩邸，素怨李仁罕，共谮之，云仁罕有异志；蜀主令继勋等与赵李良、赵廷隐谋，因仁罕入朝，命武士执而杀之。〔赵廷隐自克东川与李仁罕争功，怨隙之深有自来。仁罕之求判六军，蜀主命廷隐为之副，所以防仁罕；仁罕之不觉，其冥顽凶悖，取死宜矣。然赵廷隐终亦不能免近习之谗，其得死于牖下者幸也。〕癸未，下诏暴其罪，并其子继宏及未从会等数人皆伏诛。是日，李肇释杖而拜。〔李肇事孟知祥，于董璋之难，阴拱而观其孰然。董璋既死，肇宜不免于死矣，孟知祥念其剑州之功，不以为罪。乃事少主，释位入朝，倨傲不拜，其谁能容之！一见李仁罕之诛，遽释杖而拜，前倨后恭，欲以求免，不亦难乎！通鉴书之，以为武夫恃功骄悖者之戒。

     蜀源州都押牙文景琛据城叛，〔徧考新、旧唐志及九域图志、寰宇记，皆不载源州建置之由与其地。欧史职方考曰：州县，凡唐故而废于五代者，若五代所置而见于今者乃县之割隶今因之者，皆宜列以备职方之考；其余尝置而复废，尝改割而复旧，皆不足书。则知源州盖蜀所置而寻废，此其所以无传。同光之克蜀也，得州六十四，见于职方考者五十三州而已。如源州等盖皆六十四州之数。按薛史，后蜀潘仁嗣授武定节度使、源．壁等州观察营田处置等使；周师攻秦、凤，孟贻业驻军平利为褒、源之援，则蜀置源州属武定军节度。〔【章：胡注：「徧考新、旧唐志及九域图志、寰宇记皆不载源州建置之由与其地」云云。乙十一行本「源」作「渠」。按「源」、「渠」笔画相近，乙十一行本印亦漫漶，细审乃敢定之。渠州，蜀地，见欧史职方表。此记全书专以罗列异同为事，偶有考订，概不阑入。此条特标举之，自诡得见旧本，较梅釞为多幸也。】〕困州刺史李延厚讨平之。

     蜀主左右以李肇倨慢，请诛之；戊子，以肇为太子少傅致仕，徙邛州。〔邛，渠恭翻。〕

     吴主加徐知诰大丞相、尚父、嗣齐王、九锡；辞不受。

     雄武节度使张延朗将兵围文州，〔唐末置天雄节度于秦州，后唐改为雄武节度。〕阶州刺史郭知琼拔尖石寨。蜀李延厚将困州兵屯兴州，遣先登指挥使范延晖将兵救文州，延朗解围而归，兴州刺史冯晖自干渠引戍兵归凤翔。〔时阶、兴二州皆已入于蜀。唐盖使郭知琼、冯晖领二州刺史以进取而不克也。薛史曰：长兴中，冯晖为兴州刺史，以干渠为治所。干，音干。〕

     十一月，徐佑诰召其子司徒、同平章事景通还金陵，〔自江都还金陵也。〕为镇海．宁国节度副大使、诸道副都统、判中外诸军事；以次子牙内马步都指挥使、海州团练使景迁为左右军都军使、左仆射、参政事，留江都辅政。

     十二月，己巳，以易州刺史安叔千为振武度使，齐州防御使尹晖为彰国节度使。〔安叔千以捍契丹之功，尹晖则凤翔归命之赏也。〕叔千，沙陀人也。〔宋白曰：安叔千本贯云州界，户属奉诚军灰泉村。〕

     壬申，石敬瑭奏契丹外去，罢兵归。〔自百井归晋阳也。〕

     乙亥，征雄武节度使张延朗为中书侍郎、同平章事、判三司。

     辛巳，汉皇后马氏殂。〔马氏，楚王殷女也。〕

     甲申，蜀葬文武圣德英烈明孝皇帝于和陵，庙号高祖。

     乙酉，葬鄂王于徽城南，〔唐园陵之制，兆域之外缭以垣墙，列植柏树，谓之柏城。〕封纔数尺；观者悲之。〔考异曰：闵帝实录乃薛史闵帝纪皆云：「晋高祖即位，谥日闵，与秦王及重吉并葬徽陵域中。」今从废帝实录。〕

     是岁秋、冬旱，民多流亡，同、华、蒲、绛尤甚。〔华，户化翻。〕

     汉主命判六军秦王弘度募宿卫兵千人，皆市井无赖子弟，弘度昵之。〔昵，尼质翻。〕同平章事杨洞潜谏曰：「秦王，国之冢嫡，〔冢，大也。〕宜亲端士。使之治军已过矣，〔治，直之翻。〕况昵群小乎！」汉主曰：「小儿教以戎事，过烦公忧。」终不弁弘度。洞潜出，见卫士掠商人金帛，商人不敢诉，叹曰：「政乱如此，安用宰相！」因谢病归第；久之，不召，遂卒。

     二年〔（乙未、九五五）〕

     春，正月，丙申朔，闽大赦，改元永和。

     二月，丙寅朔，蜀大赦。

     甲戌，以枢密使、天雄节度使兼侍中范延光为宣武节度使兼中书令。

     丁丑，夏州节度使李彝超上言疾病，〔夏，户雅翻。上时，掌翻。疾甚为病。〕以兄行军司马彝殷权佑军州事；彝超寻卒。

     戊寅，蜀主尊母李氏为皇太后。太后，太原人，本庄宗后宫也，以赐蜀高祖。〔孟知祥事庄宗，夙蒙亲任，故以后宫赐之。史详书李氏之所自来，以别于福庆长公主。〕

     己丑，追尊帝母鲁国夫人魏氏曰宣慧皇太后。〔魏，本平山王氏妇也，少寡，与帝皆为明宗所掠。〕

     闽主立淑妃陈氏为皇后。初，闽主两娶刘氏，皆士族，美而无宠。陈后，本闽太祖侍婢金凤也，陋而淫，闻主嬖之，〔嬖，皮义翻，又也计翻。〕以其族人守恩、匡胜为殿使。〔殿使，闽所置官。〕

     三月，辛丑，以前宣武节度使兼侍中赵延寿为忠武节度使兼枢密使。

     以李彝殷为定难节度使。〔李彝殷后避宋朝庙讳，改名彝兴，其小则李继捧、李继迁也。难，乃旦翻。〕

     己酉，赠吴越玒元瓘母陈氏为晋国太夫人。元瓘性孝，尊体母党，厚加赐与，而未尝迁官，授以重任。

     壬戌，以彰圣都指挥使安审琦领顺化节度使。〔五代会要：清泰元年六月，改捧圣马军为彰圣左右军，严卫步军为宁卫左、右军。梁尝改沧州义昌军为顺化军，后唐后唐之旧，为棋海军。前此吴越钱元簔判明州，领顺化节度使；审琦所领盖楚州顺化军也。〕审琦，金全之子也。〔安金全，化北旧将。〕

     太常丞史在德，性狂狷，上书历诋内外文武之士，〔薛史载在德书，其略曰：「朝廷任事率多滥进；称武士者不闲计策，虽被坚执锐，战则弃甲。穷则背军。称文士者鲜有艺能，多无士行，问策谋则杜口，作文字则情人。所谓虚设具员，枉费国力。逢陛下维新之运，是文明革弊之秋。臣请应内外所管军人，凡胜衣甲者，请宣下本军大将，一一考试武艺短长，补谋深浅，居下位有将才者便拔为大将，居上位无将略者移之下军。其东班臣僚，请内出策题下中书令宰臣面试，如下位有大才须拔居大位，无大才即移之下僚。」狷，吉掾翻。诋，丁礼翻。〕请徧加考试，黜陟能否；执政及朝士大怒，卢文纪及补阙刘涛、杨昭俭等皆请加罪。帝谓学士马胤孙曰：「朕新临天下，宜开言路；若朝士以言获罪，谁政言者！卿为朕作诏书，宣朕意。」〔马胤孙时为翰林学士。为，于伪翻。〕乃下诏，略曰：「昔魏征请常皇甫德参，〔见一百九十四卷太宗贞观八年。〕今涛等请黜史在德；事同言异，何其远哉！在德情在倾输，安可责也！」〔倾输，谓倾其胸腹所怀，而输忠于上。〕昭俭，嗣复之曾孙也。〔杨嗣复，文宗时为相。〕

     吴加徐景迁同平章事、。右左右军事；徐知诰令尚书郎陈觉辅之，〔考异曰：江南录：「时光主权位日隆，中外皆知有代谢之势，而以吴主恭谨守道，欲待嗣君，先生次子景迁，吴主之伲也，先主钟爱特甚。齐丘使陈觉为景迁教授，为之声价。齐丘参决时政，多为不法，辄归过于嗣主而盛称景迁之美，几有夺嫡之计。所以然者，以吴主少而先主老，必不能待，怹日得，国授于景迁，易制，己为元老，咸权无上矣。此其夕为谋也。先生觉之，乃召齐丘如金陵以为己之副，遥兼申蔡节度使，无所关预，从容而已。」今从十国纪年。〕谓觉曰：「吾少时与宋子嵩论议，好相诘难，〔少，诗照翻。好，呼到翻。诘，去吉翻。难，乃旦翻。〕或吾拾子嵩还家，或子嵩拂衣而起。子嵩携衣笥望秦汭门欲去者数矣，吾常戒门者止之。〔宋齐丘，字子嵩。秦淮门，金陵城门。数，所角翻。〕吾今老矣，犹未徧达时事，况景迁年少当国，故屈吾子以诲之耳。」

     夏，四月，庚午，蜀以御史中丞龙门毋昭裔为中书侍郎、同平章事。〔龙门县，本汉皮氏县，后魏更名，唐属河中府。九域志：在府东北九十五里。毋，姓也，毋丘氏或为母氏，望出平昌、巨鹿。开元补阙有母景，洛阳人，一云吴人。毋，武夫翻。〕

     癸未，加枢密使、刑部尚书韩昭胤中书侍郎、同平章事。辛卯，以宣徽南院使刘延皓为刑部尚书，充枢密使。延皓，皇后之弟也。癸巳，以左领军卫大将军刘延朗为本卫上将军，充宣徽北院使，兼枢密副使。

     五月，丙申，契丹寇所州及振武。

     庚戌，赐振武节度使杨檀名光远。〔薛史载中书奏：「准天成三年正月敕。九庙讳但回避正文，其偏旁文字不在减少点画┴。今郑州节度使杨檀、檀州、金坛等名，酌情制宜，并请改之。其表章文案偏旁字缺点画，凡臣僚名涉偏旁亦请改名。」诏曰：「偏旁文字，音韵悬殊，止避正呼，不宜全改。杨檀宜赐名光远，余依旧。」按此以明宗庙讳「亶」字避偏旁也。杨檀时不镇定州，当从通鉴。〕

     六月，吴德胜节度使兼中书令迤再用卒。先是，史官王振尝询其战功，〔先，悉荐翻。〕再用曰：「鹰犬微效，皆社稷之灵，再用何功之有！」竟不报。〔有功而不求闻，武人如迤再用者亦可称也。〕

     契丹寇应州。

     河东节度使、北面节度使、北面总管石敬瑭既还镇，〔去年五月，帝令石敬瑭还太原。〕阴为自全之计。帝好咨访外事，〔好，呼到翻。〕常命端明殿学士李专美、翰林学士李崧、佑制诰吕琦、薛文遇、翰林天文赵延又等〔等之中世，司天台有天文博士二人，正八品下；天文观生九十人，天文生五十人，皆掌候天文。翰林天文，居翰林院以候天文者也。〕更直于中兴殿庭，兴语或至夜分。时敬瑭二子为内使，〔更，工衡翻。内使，内诸司使。按石敬瑭拒命之时，其子重殷为右卫上将军，重裔为皇城副使。〕曹太后则晋国长公主之母也，〔敬瑭妻魏国公主，是年四月进封晋国。长，知两翻。〕敬瑭赂太后左右，令伺帝之密谋，事无巨细皆知之。敬瑭多于宾客前自称羸瘠不堪为帅，〔羸，伦为翻。瘠，在亦翻。帅，所类翻。〕冀朝廷不之忌。

     时契丹屡寇北边，禁军多在幽、并，敬瑭与赵德钧求益兵运粮，朝夕相继。〔敬瑭求兵粮以实并州，赵德钧求兵粮以实幽州。〕甲申，诏借河东人有蓄积者菽粟。乙酉，诏镇州输绢五万匹于总管府，籴军粮，〔总管府在晋阳，石敬瑭时为北面马步军都总管故也。〕率镇冀人车千五百乘运粮于代州；〔九域志：镇州西北至代州六百二十里。乘，绳证翻。〕又诏魏博市籴。时水旱民饥，敬瑭遣使督趣严急，〔趣，读曰促。〕山东之民流散，〔此谓太行、常山之东。〕乱始兆矣。〔史叙致乱之由。〕

     敬瑭将大军屯忻州，朝廷遣使赐军士夏衣，传诏抚谕，军士呼万岁者数四。〔时骄兵习于闻见，又欲扶立石敬瑭以希赏。〕敬瑭惧，幕僚河内段希尧请诛其唱首者，敬瑭命都押衙刘知远斩挟马都将李晖等三十六人以徇。希尧，怀州人也。帝闻之，益疑敬瑭。

     壬辰，诏：“窃盗不计赃多少，并纵火强盗，并行极法。”

     闽福王继鹘私于宫人李春燕，继鹘请之于陈后，后白闽主而赐之。

     秋，七月，以枢密使刘延皓为天雄节度使。

     乙巳，以武宁节度使张敬达为北面行营副总管，将兵屯代州，以分石敬瑭之权。〔为令张敬达讨石敬瑭张本。〕

     帝深以时事为忧，尝从容让卢文纪等以无所规赞。〔从，千容翻。〕丁巳，文纪等上言：「臣等每五日起居，与两班旅见，暂获对提扬，〔见，贤遍翻。两班者，文武官分为东西两班。书说命：说拜稽首曰：敢对提天子之休命。注云：对，答也。答受美命而称扬之。后人遂以面对为对提。〕侍卫满前，虽有愚虑，不敢敷陈。窃见前朝自上元以来，置延英殿，或宰相欲有奏论，天子欲有咨度，〔【章：十二行本「度」下有「皆非时召对」五字；乙十一行本同；孔本同；张校同；退斋校同。上元，唐肃宗年号。度，徒洛翻。〕旁无侍卫，故人得尽言。望复此故事，惟听机要之臣侍侧。」〔机要之臣，谓枢密。〕诏以「旧制五日起居，百俱退，宰相独升，若常事自可敷奏。或事应严密，不以其日，或异日听于合门奏牓子，当尽屏侍臣，〔屏，必郢翻，又卑正翻。〕于便殿相待，何必袭延英之名也！」

     吴润州团练使徐知谔，狎昵小，〔昵，尼质翻。〕游燕废务，作列肆于牙城西，〔贸，音茂。〕徐知诰闻之怒，召知谔，，左右诘责；知谔惧。或谓知诰曰：「忠武王最爱知谔，〔徐温谥忠武王。〕而以后事传于公。〔徐知诰之得政，在于定朱瑾之难；若徐温临没而传政于知诰，非本心也。事见二百七十六卷明宗天成二年。〕往年知诣失守，〔谓自升州召知诣还提州也。〕论议至今未息。借使知谔治有能台，〔治，直吏翻。〕训兵养民，于公何利﹖」知诰感悟，待之加厚。

     九月，丙申，吴大赦，改元天祚。

     己酉，以宣徽南院使房暠为刑部尚书，充枢密使；〔暠，古老翻。〕宣徽北院使刘延朗为南院使，仍兼枢密副使。于是延朗及枢密直学士薛文遇等居中用事，暠与赵延寿虽为使长，〔枢密使为枢密院之长。长，知两翻。〕其听用之言什不三四。暠随势可否，不为事先；每幽并遣使入奏，枢密诸人环坐议之，暠多俛首而寐，比觉，引颈振衣，则使者去矣。〔俛，音免。比，必利翻。觉，居效翻。〕启奏除授，一归延朗。〔为刘延朗受诛于晋，房暠获全张本。然二人皆帝之亲臣也，延朗之好货非也，暠之避事亦非矣。〕诸方镇、刺史自外入者，必先赂延朗，后议贡献，赂厚者先，得内地；赂薄者晚，得边陲。由于诸将帅皆怨愤，帝不能察。

     蜀金州防御使全师郁寇金州，拔水寨。〔按元和郡县志，汉水去金州城百步，故唐置水寨以防蜀兵。〕城中兵纔千人，都监陈知隐托他事将兵三百沿流遁去；防御使马全节罄私财以给军，出奇死战，蜀兵乃亡。戊寅，诏斩知隐。

     初，闽主有幸臣曰归守明，出入卧内；闽主冕年得风疾，陈后与守明及百工院使李可殷私通，国人皆恶之，莫敢言。〔恶，乌路翻。〕

     可殷尝谮皇城使李仿于闽主，后族陈匡胜无礼于福王继鹘，仿及继鹘皆恨之。闽主疾甚，继鹘有喜色。仿以闽主为必不起，冬，十月，己卯，使壮士数人持白梃击李可殷，杀之，〔梃，待鼎翻。〕中外震惊。庚辰，闽主疾少间，〔间，如字。〕陈后诉之。闽主力疾视朝，诘可殷死状，仿惧而出，俄顷，引部兵鼓噪入宫。闽主闻变，匿于九龙帐下，〔闽主命锦工作九龙帐，国人歌之曰：「谁谓九龙帐，惟贮一归郎。」归郎，谓守明也。〕乱兵刺之而出。〔刺，七亦翻。〕闽主宛转宋绝，宫人不忍其苦，为绝之。〔为绝其命也。为，于伪翻。〕仿与继鹘杀陈后、陈守恩、陈匡胜、归守明及继鹘弟继韬；继韬素与继鹘相恶故也。辛巳，继鹘称皇太后令监国，是日，即皇帝位。〔皇太后，璘母黄氏也。继鹘，璘之长子。〕更名昶。〔更，工衡翻。〕谥其父曰齐肃明孝皇帝，庙号惠宗。既而自称权知福建节度事，遣使春表于唐，大赦境内；立李春燕为贤妃。

     初，闽惠宗娶汉主女清远公主，〔广州有清远县。〕使宦者闽清林延遇置邸于番禺，〔唐志无闽清县，盖王氏始分置也。九域志：闽清县属福州，在州西北一百五十里。宋白曰：唐贞元元年割候官县十乡为梅溪场，梁干化元年改为闽清县。番，音潘。〕专掌国信。汉主赐以大第，禀赐甚厚，数问以闽事。〔禀，笔锦翻，给也。数，所角翻。〕延遇不对，退，谓人曰：「去闽语闽，去越语越，处人宫禁，可如是乎！」〔处，昌吕翻。〕汉主闻而贤之，以为内常侍，使钩校诸司事。延遇闻惠宗遇弒，求归，不许，素服向其国三日哭。〔史言林延遇不忘旧君。〕

     荆南节度使高从诲，性明达，亲礼贤士，委任梁震，以兄事之；震常谓从诲为郎君。〔门生故吏呼其主之子为郎君。梁震事高季兴，从诲之父也，故以郎君呼从诲。〕

     楚王希范好奢靡，〔好，呼到翻；下玩好同。〕游谈者共夸其盛。从诲谓僚佐曰：「如马王可谓大丈夫矣。」孙光宪对曰：「天子诸侯，礼有等差。彼乳臭子骄侈僭饧，〔饧，他盖翻，奢也。〕取快一时，不为远虑，危亡无日，又足慕乎！」从诲久而悟，曰：「公言是也。」他日，谓梁震曰：「吾自念平生奉养，固已过矣。」乃捐去玩好，〔去，羌吕翻。好，呼到翻。〕以经史自娱，省刑薄赋，境内以安。

     梁震曰：「先王待我如布衣交，以嗣王属我。〔先王，谓高季兴。嗣王，谓从诲。属，之欲翻。〕今嗣王能自立，不坠其业，吾老矣，不复事人矣。」〔复，扶又翻。〕遂固请退居。从诲不能留，乃为之筑室于土洲。〔为，于伪翻。江陵有九十九洲，土洲其一也。梁震事高氏始二百六十六卷梁太祖开平二年。〕震披鹤氅，〔氅，昌两翻。〕自称荆台隐士，每诣府，跨其牛至听弗。〔听，读曰厅。〕从诲时过其家，过，音戈。〕四时赐与甚厚。自是悉以政事属孙光宪。〔属，之欲翻。〕

     臣光曰：孙光宪见微而能谏，高从诲闻善而能徙，〔高从诲之羡马希范，是侈心之萌芽也，而孙光宪力言之以防微；高从诲因光宪之言，捐玩好而乐经史，思所以箪民保境，是迁善也。〕梁震成功而能退，〔梁震翼赞高氏父子，能保其国，是功也。〕自古有国家者能如是，夫何亡国败家丧身之有。〔丧息浪翻。〕

     吴加中书令徐知诰尚父、太师、大丞相、大元帅，进封齐王，备殊礼，以升、润、宣、池、歙、常、江、饶、信、海十州为齐国；〔考徐知诰所封十州，自润循江而上，至于江则中断吴国之腰膂，江都之与洪、鄂，脉理不属矣。自常、润波海界淮而有海州，则有包举吴国之势。其规图自以为得，当是时合全吴之人归心知诰，何必如是而后鞾也。歙，书涉翻。〕知诰辞尚父、丞相，殊礼不受。

     闽皇城使、判六军诸卫李仿专制朝政，阴养死士，〔朝，直遥翻。〕闽主昶与拱宸指挥使林延皓等图之。延皓等诈亲附仿，仿待之不疑。十一月，壬子，仿入朝，延皓等伏卫士数百于内殿，执斩之，枭首朝门。〔枭，坚尧翻。朝门，正朝之门。朝，直遥翻。〕仿部兵千余持白梃攻应天门，不克，焚启圣门，夺仿首奔吴越。诏暴仿弒君及杀继韬等罪，告踰中外。〔此闽主之诏也。〕以建王继严权判六军诸卫，以六军判官永泰叶翘为内宣徽使、参政事。〔唐懿宗咸通二年，分连江及闽置永泰县，属福州。九域志：在州西南三百五十里。福州图经云：永泰县，唐永泰二年置，以年号为名。翘，祈消翻。〕

     翘博学质直，闽惠宗握为福王友，〔闽主昶初封福王。〕昶以师傅福待之，多所裨益，宫中谓之「国翁」。昶既嗣位，骄纵，不与翘议国事。一旦，昶方视事，翘衣道士服过庭中趋出，〔衣，于既翻。〕昶召还，拜之，曰：军国事殷，久不接对，孙之过也。」翘顿首曰：「老臣辅导无状，致陛下即位以来无一善可称，愿乞骸骨。」昶曰：「先帝以孤属公，〔属，之欲翻。〕政令不善，公当极言，柰何弃孤去！」厚赐金帛，慰谕令复位。昶元妃梁国夫人李氏，同平章事敏之女，昶嬖李春燕，〔昶求春燕于陈后，见上六月。嬖，卑义翻，又博计翻。〕待夫人甚薄。翘谏曰：「夫人先帝之甥，聘之以礼，柰何以新爱而弃之！」昶不悦，由是疏之。未几，复上书言事，〔几，居岂翻。复，扶又翻。〕昶批其纸尾曰：「一叶隋风落御沟。」〔批，匹迷翻，笔题之也。〕遂放归永泰，〔路振九国志：叶翘斥归永春。按九域志，泉州有永春县，福州有永泰县，未知孰是。〕以寿终。

     帝嘉马全节之功，〔却蜀兵全金州之功也。〕召诣阙。刘延朗求赂，全节无以与之；延朗欲除全节绛州刺史，群议沸腾。帝闻之，乙卯，以全节为潢海留后。〔帝既闻之，而不罪刘延朗；善善恶恶，郭之所以亡也。〕

     十二月，壬申，以中书侍郎、同平章事充枢密使韩昭胤同平章事，充护国节度使。

     乙酉，以前匡国节度使、同平章事冯道为司空。时久无正拜三公者，〔丧乱以来，以他官兼领及检校三公者有之，无正拜者。〕朝议疑其职事；卢文纪欲令掌祭祀扫除，〔隋制：三公参议国之大事，祭祀则太尉亚献，司徒奉俎，司空行扫除。卢文纪不深考，遂以为司空职掌。朝，直遥翻。〕道闻之曰：「司空，扫除职也，吾何惮焉。」既而文纪自知不可，乃止。〔史言后唐虽自言鞾唐旧服，而文献皆不足。〕

     闽主赐洞真先生陈守元号天师，信重之，乃至更易将相，〔更，工衡翻。〕刑罚，选举，皆与之议；守元受赂请托，言无不从，其门如市。

