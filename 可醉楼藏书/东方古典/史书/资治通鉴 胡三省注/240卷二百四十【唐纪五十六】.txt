卷第二百四十【唐纪五十六】起强圉作噩（丁酉），尽暑维大渊献（己亥）正月，凡二年有奇。

     宪宗昭文章武大圣至神孝皇帝中之下

     元和十二年〔（丁酉、八一七）〕

     春，正月，甲申，贬哀滋为抚州刺史。

     李愬至唐州，军中承丧败之余，〔丧，息浪翻。严绶慈丘之败，山南东道未分为二帅也。既分为二帅，而高霞寓败于铁城，袁滋代之又败。〕士卒皆惮战，愬知之，有出迓者，愬谓之曰：「天子知愬柔懦，能忍耻，故使来拊循尔曹。至于战攻进取，非吾事也。」众信而安之。

     愬亲行视士卒，〔行，下孟翻。〕伤病者存恤之，不事威严。或以军政不肃为言，愬曰：「吾非不知也。哀尚书专以慭惠怀贼，贼易之，〔易，弋豉翻，轻易也。〕闻吾至，必增备，吾故示之以不肃。彼必以吾为懦而懈惰，然后可图也。」〔懈，古隘翻。〕淮西人自以尝败高、哀二帅，〔败，补迈翻。帅，所类翻。〕轻愬名位素微，遂不为备。〔为愬乘虚取蔡张本。考异曰：「愬沈勇长算，推诚待士，故能用其卑弱之势，出贼不意。居岁，知人可用，乃谋袭蔡，表请济师；诏以河中、鄜坊骑兵二千心益之。」郑澥平蔡录曰：「正月二十四日甲车，公至所部。先是，士卒经万胜、萧陂、铁城、新兴之败，人心皆惴恐，不敢言战。公佯曰，『战争非吾所能。』既而阴召大将计其事。是时，公以表请径袭元济，人皆笑其说，乃使观察判官王拟请师阙下，诏征义成、河中、鄜坊马步共二千以补其阙。」据此，则是始至便请益兵。又二月，即擒丁士良，降吴秀琳，是不待半岁然后知人可用，旧传恐误。然愬密谋袭蔡，岂可先泄之，而云「以表请袭元济，人皆笑其说，」则是人人知之，恐非也！今不取。〕

     遣盐铁副〔【章：甲十一行本「副」上有「转运」二字；乙士一行本同。使程异督财赋于江、淮。〕

     回鹘屡请尚公主，有司计其费近五百万缗，〔近，其靳翻。〕时中原方用兵，故上未之许。二月，计卯朔，遣回鹘摩尼僧等归国；〔摩尼来见二百三十七卷元年。史照曰：元和初，回鹘再朝献，始以摩尼至。摩尼至京师，岁往来西市，商贾颇与囊橐为奸，至是遣归国也。〕命宗正少卿李诚使回鹘谕意，以缓其期。

     李愬谋袭蔡州，表请益兵；诏以昭义、河中、鄜坊步骑二千给之。丁酉，愬遣十将马少良将十余骑巡逻，〔十将，军中小校也。逻，郎佐翻。〕遇吴元济捉生虞候丁士良，与战，擒之。士良，元济骁将，常为东边患；〔言唐、邓之东边也。〕众请刳其心，愬许之。既而召诘之，士良无惧色。愬曰：「真丈夫也！」命释其缚。士良乃自言：「本非淮西士，真元中隶安州，与吴氏战，为其所擒，自分死矣，分扶问翻。吴氏释我而用之，我因吴氏父子竭力。〔为，于伪翻。〕昨日力屈，复为公所擒，〔复，扶又翻。〕亦分死矣，今公又生之，请尽死以报德。」愬乃给其衣服器械，署为捉生将。

     己亥，淮西行营奏克蔡州古葛白城。〔汉书陈留宁陵县，孟康注曰：古葛伯国，今葛乡是。此必韩弘奏捷也。〕

     丁士良这于李愬曰：「吴秀琳拥三千之众，据文城栅，在蔡州西南一百二十里。按续通典，栅在吴房县界。〕为贼左臂，官军不敢近者，〔近其靳翻。〕有陈光洽为之谋主也。光洽勇而轻，〔轻，牵正翻。〕好自出战，请为公先擒光洽，〔好，呼到翻。为，于伪翻；下同。〕则秀琳自降矣。」〔降，户江翻。〕戊申，士良擒光洽以归。

     鄂岳观察使李道古引兵出穆陵关；〔黄州麻城县西北有穆陵关，在穆陵山上。〕甲寅，攻申州，克其外郭，进攻子城。城中守将夜出兵击之，道古之众惊乱，死者甚众。道古，皋之子也。〔曹成王皋，历江西、山南等镇，着功名。〕

     淮西被兵数年，〔被，皮义翻。〕竭仓廪以奉战士，民多无食，采菱芡鱼鳖鸟兽食之，亦尽，〔芡，巨险翻，今谓之鸡。〕相帅归官军者前后五千余户；〔帅，读曰率。〕贼亦患其耗粮食，不复禁。〔复，扶又翻。〕庚申，敕置行县以处之，〔未能得其县，故权置行县以处来归之民。处，昌吕翻。〕为择县令，使之抚养，并置兵以卫之。

     三月，乙丑，李愬自唐州徙屯宜阳栅。

     郗士美败于柏乡，拔营而归，士卒死者千馀人。

     戊辰，赐程执恭名权。

     戊寅，王承宗遣兵二万入东光，断白桥路；〔东光县，属景州。未白曰：东光，汉旧县也。故城在县东二十里，齐天保七年移于今县东南三十里陶氏故城，隋开皇三年又移魏废勃海旧城。县西四里有永济渠，渠上有桥，当自县通弓高之路。白桥跨永济渠，在德州长河县。断，音短。〕程权不能御，以众归沧州。〔浑镐既败，郗士美又败，程权又退归，王承宗之才，非诸帅所能制也。〕

     吴秀琳以文城栅降于李愬。戊子，愬引兵至文城西五里，遣唐州刺史李进诚将甲士八千至城下，召秀琳，城中矢石如雨，众不得前。进诚还报：「贼伪降，未可信也。」愬曰：「此待我至耳。」即前至城下，秀琳束兵投身马足下；愬抚其背慰劳之，〔劳，力到翻。〕降其众三千人。秀琳将李宪有材勇，愬更其名曰忠义而用之，〔更，工衡翻。〕悉迁妇女于唐州。〔【章：甲士一行本「州」下有「入据其城」四字；乙十一行本同；退斋校同；张校同，云无注本亦无。】〕质其家于唐州，则文城之士心不敢怀反侧。〕于是唐、邓军气复振，人有欲战之志。贼中降者相继于道，随其所便而置之；闻有父母者，给粟帛遣之，曰：「汝曹皆王人，勿弃亲戚。」众皆感泣。〔自此以上李愬事。〕

     官军与淮西兵夹冢水而军，诸军相顾望，无敢渡冢水者。陈许兵马使王沛先引兵五千渡冢水，据要地为城，于是河阳、宣武、河东、魏博等军相继皆渡，进逼郾城。丁亥，李光颜败淮西兵三万于郾城，〔按宋白续通典：郾城，在蔡州西平县北五十里。败，补迈翻。〕走其将张伯良，杀士卒什二三。〔自此以上攻郾城事。〕

     己丑，李愬遣山河十将董少玢等分兵攻诸栅；其日，少玢下马鞍山，拔路口栅。〔时都畿及唐、邓皆募土人之材勇者为兵以讨蔡，号为山河子弟，置十将以领之。玢，府巾翻。按唐、蔡交兵，凡境上要地，处处置守，所谓马鞍山、路口栅，固不可尽详其处而强为之注也。〕夏，四月，辛卯，山河十将马少良下(r)岈山，〔(r)，锄加翻。岈，虚加翻。〕擒淮西将柳子野。〔此以上又李愬事。〕

     吴元济以蔡人董昌龄为郾城令，质其母杨氏。〔质，音致。〕杨氏谓昌龄曰：「顺死贤于逆生，〔顺死，谓归顺而死。逆生，谓从逆而生。〕汝去逆而吾死，乃孝子也；从逆而吾生，是戮吾也。」会官军围青陵，绝郾城归路，〔青陵，在郾城西南。〕郾城守将邓怀金谋于昌龄，昌龄劝之归国。怀金乃请降于李光颜曰：「城人之父母妻子皆在蔡州，请公来攻城，吾举烽求救，救兵至，公逆击之，蔡兵必败，然后吾降，则父母妻子庶免矣。」光颜从之。乙未，昌龄、怀金举城降，光颜引兵入据之。吴颥济闻郾城不守，甚惧。时董重质将骡军守洄曲，〔据新书李光颜传：洄曲，实时曲，盖冢水于此回曲，因以为名。〕元济悉发亲近及私城卒诣重质以拒之。〔此以上又李光颜事。〕

     李愬山河十将妫雅、田智荣下冶炉城。〔妫，居为翻，姓也。九域志曰：蔡州冶炉城，韩国铸剑之地，时当在西平界。按新书，冶炉城在(r)岈山东。〕丙申，十将阎士荣白狗、汶港二栅。〔白狗、汶港二栅，皆在蔡州真阳县界。萧梁置西淮州于真杨白狗堆，后齐废州为济兴郡，寻废郡为白狗县，，陏开皇初改县日怀州，大业初省入真阳。隋志：真阳有汶水。〕癸卯，妫雅、田智荣破西平。〔西平，替秋柏国，汉为西平县，属汝南郡，唐属蔡州。九域志：在州西一白五里。〕丙午，游弈兵马使王义破楚城。〔楚城，在汝阳县西南，萧梁置西楚州及汝阳郡于此。〕

     五月，辛酉，李愬遣柳子野、李忠义袭朗山，擒其守将梁希果。

     六镇讨王承宗者〔事见上卷十一年。〕兵十余万，回环数千里，既无统帅，又相去远，期约难壹，由是历二年无功，千里馈运，牛驴死者什四五。刘总既得武强，引兵出境纔五里，〔出境，谓出武强之境。〕留屯不进，给度支钱十五万缗。李逢吉及朝士多言「宜并力取淮西，俟淮西平，乘其胜势，回取恒冀，如拾芥耳！」上犹豫，久乃从之。〔李逢吉等之言，即韦贯之等之言也。然宪宗有用不用者，前此兵势未屈，今则兵劫已屈，不得不从也。〕丙子，罢河北行营，各使还镇。

     丁丑，李愬遣方城镇遏使李荣宗击青喜城，拔之。〔方城县，本汉堵阳县地，后汉改为顺阳，隋改为方城县，唐属唐州。九域志：在州北一百六十里。县有青台镇，此作「青喜」，笔误也。〕

     愬每得降卒，必亲引问委曲，由是贼中险易远近虚实尽知之。〔易，弋豉翻，平易也。〕愬厚待吴秀琳，与之谋取蔡。秀琳曰：「公欲取蔡，非李佑不可，秀琳无能为也。」佑者，淮西骑将，有勇略，守兴桥栅，〔兴桥栅，在张柴村东。〕常陵暴官军。〔陵者，加之以气。暴者，虐者，虐之以威。〕庚辰，佑率士卒刈麦于张柴村，〔张柴村，在文城栅东六十里。帅，读曰率。〕愬召厢虞候史用诚，〔厢虞候，掌左右厢之兵。〕戒之曰：「尔以三百骑伏彼林中，又使人摇帜于前，〔帜，昌志翻。〕若将焚其麦积者。佑素易官军，〔易，弋豉翻，轻之也。〕也轻骑来逐之。尔乃发骑掩之，必擒之。」用诚如言而往，生擒佑以归。将士以佑向日多杀官军，争请杀之；愬不许，释缚，待以客礼。

     时愬欲袭蔡，而更密其谋，独召佑及李忠义屏人语，〔屏，必酄翻，又卑正翻。〕或至夜分，〔夜半，为夜分。〕他人莫得预闻。诸将死恐佑为变，多谏愬；愬待佑益厚。士卒亦不悦，诸军日有牒称佑为贼内应，且言得贼谍者具言其事。〔此行营诸军移文之言。谍，徒协翻。〕愬恐谤先达于上，己不及救，乃持佑泣曰：「岂天不欲平此贼邪！何吾二人相佑之深而不能胜众口也。」因谓众曰：「诸君既以佑为疑，请令归死于天子。」〔归死，犹言致尸也。左传魏绛曰：「请归死于司寇。」杜预注云：致尸于司寇，使戮之。〕乃械佑送见之喜，执其手日：「尔之得全，社稷之灵也！」〔李愬之期待佑者如此，佑安得不力！〕乃署散兵马使，〔散员兵马使，未得统兵。散，悉但翻。〕令佩刀巡警，出入中；或与之同宿，密语不寐达曙，有窃听于帐外者，们闻佑感泣声。时唐、随牙队三千人，〔牙队者，节度使牙卫从之队，犹今之簇帐部。〕号六院兵马，皆山南东道之精锐也。〔时山南东道分为两镇，八州精锐尽抽选赴唐州，使之攻战。〕愬又以佑为六院兵马使。

     旧军令，舍贼谍者屠其家。〔旧军令，先时之军令也。舍者，停藏之于家也。〕愬除其令，使厚待之，谍反以情告愬，愬益知贼中虚实。乙酉，愬遣兵攻朗山，淮西兵救之，官军不利，众皆怅恨，愬独欢然曰：「此吾计也！」〔贼恃胜而不备愬得以成入蔡之功，其计出此。〕乃募敢死士三千人，号曰突将，〔将，即亮翻。〕朝夕自教习之，使常为行备，欲以袭蔡。会久雨，所在积水，未果。

     闰月，己亥，程异还自江、淮，得供军钱百八十五万缗。〔是年春，程异督财赋于江、淮。〕

     谏议大夫韦绶兼太子侍读，每以珍膳饷太子，又悦天子以谐谑；〔绶，音受。谑，香略翻。〕上闻之，丁未，罢绶侍读，观宪宗之罢韦绶，亦知所谓谕孝者矣。然观穆宗之临政也，习与性成，得非所者固在于选左右欤！〕寻出为虔州刺史。旧志：虔州，京师东南四千一十七里。绶，京兆人。〔史着绶京兆人，以这其生长京邑，习见淫侈，非能以德义经术诱掖东宫。古言沃土之民不才，良有以也。

     吴元济见其下数叛，〔数，所角翻。〕兵势日蹙，六月，壬戌，上表谢罪，愿束身自归。上遣中使赐诏，许以不死；而为左右及大将董重质所制，不得出。〔史言董重质之情。〕

     秋，七月，大水，或平地二丈。

     初，国子祭酒孔戣为华州剌史，〔戣，巨龟翻。华，户化翻。〕明州岁贡蚶、蛤、淡菜，〔蚶、呼甘翻，魁陆也。横从其理，五味自充，壳如瓦泺者，谓之瓦泺蚶。蛤，葛合翻。蛤小于蚶、蚶壳厚，其理如瓦泺。蛤壳薄，其文如贝。月令云：雀入大水化为蛤。说文云：百岁燕所化。又云：老伏翼所化。皆非也。蚶、蛤皆生于海濒潮汐往来舄卤之地。淡菜，状如偦而小，黑壳，唇有须如茸，肉甘脆。偦，蒲幸翻。〕水陆递夫劳费，戣奏疏罢之。〔华州，京畿辅郡，自东南来者，水陆递夫或经焉。故得言其劳费而罢之。〕甲辰，岭南节度使崔咏薨，宰相奏拟代咏者数人，下皆不用，曰：「顷有谏进蚶、蛤、淡菜者为谁，可求其人与之。」庚戌，以戣为岭南节度使。

     诸军讨淮蔡，四年不克，〔九年冬始讨注西。〕馈运疲弊，民至有以驴耕者。〔牛毙于运转，民至无以耕。〕上亦病之，以问宰相。李逢吉等竞言师老财竭，意欲罢兵；裴度独无言，上问之，对曰：「臣靖自往督战。」乙卯，上复谓度曰：〔复，扶又翻。〕「卿真能为朕行乎！」〔为，于伪翻。〕对曰：「臣誓不与此贼俱生。臣比观吴元济表，〔比，毗至翻。〕势实窘蹙，但诸将心不壹，不并力迫之，故未降耳。若臣自诣行营，诸将恐臣夺其功，必争进破贼矣。」上悦，丙戌，以度为门下侍郎、同平章事、兼彰义节度使，仍充淮西宣慰招讨处置使。〔观裴度不附群议，请身督战，则韩愈平淮西碑推功于度，有以也。处，昌吕翻。〕又以户部侍郎崔群为中书侍郎、同平章事。制下，度以韩弘已为都统，不欲更为招讨，请但称宣慰处使；仍奏刑部侍郎马总为宣慰副使，右庶子韩愈为彰义行军司马，判官、书记皆朝廷之选，上皆从之。度将行，言于上曰：「臣若贼灭，则朝天有期；贼在，则归阙无日。」上为之流涕。〔为，于伪翻；下为卿同。〕

     八月，庚申，度赴淮西，上御通化门送之。〔通化门，长安城东面北来第一门。〕右神武将军张茂各，茂昭弟也，尝以胆略自衒于度；〔衒，荧绢翻。〔度表为都押牙，茂和辞以疾，度奏请斩之。上曰：「此忠顺之门，〔茂和父孝忠、兄茂昭镇易定，比河朔诸镇为忠顺。〕为卿远贬。」辛酉，贬茂和永州司马。以嘉王傅高承简为都押牙。〔高承简为嘉王傅。盖嘉王运之子嗣为嘉王，故置府管。〕承简，崇文之子也。

     李逢吉不欲讨蔡，翰林学士令狐楚与逢吉善，度恐其合中外之势以沮军事，〔翰林学士居禁中，宰相在外朝，恐其中外相应以上罢兵之议。沮，在吕翻。〕乃靖改制书数字，且言其草制失辞；壬戌，罢楚为中书舍人。

     李光颜、乌重胤与淮西战，癸亥，败于贾店。

     裴度过襄城南白草原，淮西人以骁骑七百邀之；镇将楚丘曹华知而为备，击却之。〔楚丘，古己氏县，隋开皇六年改日楚丘，唐属宋州。九域志：在州东北七十里。〕度虽辞招讨名，实行元帅事，以郾城为治所。甲申，至郾城。先是，诸道皆有中使监陈，〔监，古衔翻。陈，读曰阵。〕进退不由主将，胜则先使献捷，不利则陵挫百端；度悉奏去之，诸将始得专军事，战多有功。〔去，羌吕翻。〕

     九月，庚子，淮西兵寇冢水镇，杀三将，焚刍笹而去。

     初，上为广陵王，布衣张宿以辩口得幸；柔即位，累官至比部员外郎。〔唐比部郎属刑部，掌句诸司百僚俸料、公廨赃赎、调敛徒役、课程逋悬数物；以周知内外之经费而总句之。比，音毗。〕宿招权受赂于外，门下侍郎、同平章事李逢吉恶之。〔恶，乌路翻。〕上欲以宿为谏议大夫，逢吉曰：「谏议重任，必能可否朝政，始宜为之。〔朝，直遥翻。〕宿小人，岂得窃贤者之位！必欲用宿，请去臣乃可。」上由是不悦。逢吉又与裴度异议，上方倚度以平蔡；丁未，罢逢吉为东川节度使。

     甲寅，李愬将攻吴房，〔吴房，汉县，属汝南郡。孟康曰：本房子国，楚灵王迁房于楚；吴王阖庐弟夫概奔楚，楚封之于此，为棠溪氏，故日吴房仱吴房城棠溪亭是唐吴房县，属蔡州；平蔡后，改为遂平县。〕诸将曰：「今日往亡。」〔阴阳家之说，八月以白露后十八日为住亡，九月以寒露后第二十七日为往亡。〕愬曰：「吾兵少，不足战，宜出其不意。彼以往亡不吾虞，正可击也。」遂往，克其外城，斩首千余级。余众保子城，不敢出，愬引兵还以诱之，〔还，音旋，又如字。〕淮西将孙献忠果以骁骑五百追击其背；众惊，将走，愬下马据胡床，〔胡床，今谓之交床，其制本自虏来。隋以谶有胡，改曰交床。唐犹谓之胡床。〕令曰：「敢退者斩！返旆力战，献忠死，〔考异曰：旧传作「孙忠宪」，今从平蔡录〕淮西兵乃退。或劝愬乘胜攻其子城，可拔也。愬曰：「非吾计也。」〔定计入蔡，不在取吴房。〕引兵还营。

     李佑言于李愬曰：「蔡之精兵皆在洄曲，〔考异曰：旧元济传：「李佑曰：『元济劲军多在时曲。』」按李光颜传曰：「董重质弃洄曲军。」李愬传云：「分五百人断洄曲路。」又云：「洄曲子弟归求寒衣。然则元济传误，当为洄曲。余意洄曲盖实时曲也。〕及境拒守，〔守，音狩。〕守州城者皆羸老之卒，可以乘虚直抵其城。比贼将闻之，比，必利翻，及也。〕元济已成擒矣。」愬然之。冬，十月，甲子，遣掌书记郑澥至郾城，密白裴度。度曰：「兵非出奇不胜，常侍良图也。」〔澥，胡买翻。李愬检校天散骑常侍，镇唐、邓、随，故裴度称之。〕

     上竟用张宿为谏议大夫，崔群、王涯固谏，不听；乃请以为权知谏议大夫，许之。宿由是怨执政及端方之士，与皇甫镈相表里，谮去之。〔去，羌吕翻。｝

     裴度帅僚佐观筑城于沱口，〔九域志：郾城县有沱口镇。沱，徒河翻。〕董重质帅出五沟，邀之〔五沟，在洄曲之北。帅，读曰率。〕大呼而进，〔呼，火故翻。〔注弩太刃，〔挺，拔也。〕势将及度。李光颜与田布力战，拒之，度仅得入城。贼退，布扼其沟中归路，贼下马踰沟，坠压死者千余人。

     辛未，李愬命马步都虞候、随州刺史史旻留镇文城，命李佑、李忠义帅突将三千为前驱，自与监军将三千人为中军，命李进诚将三千人殿其后。〔殿，丁练翻。〕军出，不知所之；愬日：「但东行！」行六十里，夜，至张柴村，尽杀其戍卒及烽子。〔唐凡烽候之所，有烽帅、烽副；烽子，盖守烽之卒，候望警急而举烽者也。杜佑曰：一烽六人，五庂为烽子，递知更刻、观视动静一人；烽率知文书、符辞、转牒。〕据其栅，命士少休，〔少，诗沼翻。〕食干糒，整羁靮，〔糒，音备，干饭也。羁，马络硕。靮，纼也，音丁历翻。〕留义成军五百人镇之，以断〔【章：甲十一行本「断」下有「朗山救兵命丁士良将五百人断」十三字；乙十一行本同；退斋校同；张校同；「人」下多一「以」字，云无注本亦无。洄曲及诸道桥梁，〔断，音短。〕复夜引兵出门；〔复，扶又翻。〕诸将请所之，愬曰：「入蔡州取吴元济！」诸将皆失色。监军哭曰：「果洛李佑奸计！」时大风雪，旌旗裂，人马冻死者相望。天阴黑，自张柴村以东道路，皆管军所未尝行人人自以为必为必死；然畏愬，莫敢违。夜半，雪愈甚，行七十里，至州城；〔至蔡州城下也。〕近城有鹅鸭池，愬令击之以混军声。

     自吴少诚拒命，官军不至蔡州城下三十余年，〔德宗贞元二年，吴少诚据蔡州，至是三十二年。〕故蔡人不为备。壬申，四鼓，愬至城下，无一人知者。李佑、李中义镢其城，为以先登，〔镢居缚翻，锄也。〕壮士从之；守门卒方熟寐，尽杀之，而留击柝者，使击柝如故。遂开门纳众，及里城，亦然，城中皆不之觉。鸡鸣，雪止，愬入居元济外宅。〔节度使外宅也。〕或告元济曰：「管军至矣！」元济尚寝，笑曰：「俘囚为盗耳！晓当尽戮之。」又有告者曰：「城陷矣！」元济曰：「此必洄曲子弟就吾求寒衣也。」起，听于廷，闻愬军号令曰：「常侍传语。」应者近万人。〔近，其靳翻。〕元济始惧，曰：「何等常侍，能至于此！」柔帅天石登牙城拒战。〔帅，读曰率。〕

     时董重质拥精兵万余人据洄曲。愬曰：「元济所望者，重质之救耳！」乃访重质家，厚抚之，遣其子传道持书谕重质；重质遂单骑诣愬降。

     愬遣李进诚攻牙城，毁其外门，得甲库，取器械。癸酉，复攻之，烧其南门，民争负薪刍肋之，城上矢如猬毛。〔愬军聚射，矢集城上如猬毛，言其多也。〕晡时，门坏，元济于城上请罪，进诚梯而下之。甲戌，愬以槛车送元济诣京师，〔德宗贞元二年，吴少诚得蔡州，三世三十二年而灭。考异曰：旧愬传曰：「其月七日，使判官郑澥告期于裴度。十日夜，以李佑率突将三千为先锋，愬自中军三千，田进诚以后军三千殿而行。」元济传曰：「十一月，愬夜出军，令李佑为前锋，其十日夜至蔡州城下。」实录日：「愬以十月将袭蔡州，先七日，使判官郑告师期于裴度。」按先七日，即是平蔡录所云「八日甲子」也；而愬传误云「七日」。而又云「十日夜帅军行」，亦误。元济传：「十一月，愬出军，」尤误。裴度传：「十月十一日，李愬袭破悬瓠城，擒元济，」亦误。按十月戊午朔，破其门，取元济以献。」即十六日也。实录「己卯执元济」，乃奏到日也。今从平蔡录。〕且告于裴度。是日，申、光二州及诸镇兵二万余人相继来降。

     自元济就擒，愬不戮一人，凡元济官吏、帐下、厨貛之卒，皆复其职，使之不疑，〔推赤心置人腹中。〕然后屯于鞠场以待裴度。〔鞠场，球场也。〕

     以淮南节度使李墉为门下侍郎、同平章事。

     己卯，淮西行营奏获吴元济，光禄少卿杨元卿言于上曰：「淮西大有珍宝，臣能张：「能」作「素」。】〕知之，往取必得。」元和九年，杨元卿以淮西节度判官入奏，输诚于朝廷，吴元济屠其家。今请将命往取淮西珍宝，其情可知也。〕上曰：「朕讨淮西，为人除害，〔为，于伪翻。〕珍宝非所求也。」

     董重质之去洄曲军也，李光颜驰入其壁，悉降其众。庚辰，裴度遣马总先入蔡州慰抚。

     辛巳，度建彰莪军节，将降卒万余人入城，李愬具櫜鞬出迎，拜于路左。〔櫜，姑劳翻。鞬，居言翻。櫜以藏箭。郑玄曰。道左，道东也。余按古者乘车尚左，故迎拜于车下者皆拜于道左。盖自北而来者以道东为左，自南而来者以道西为左，自东西而来者亦随车之所向而分左右也。郑玄举一隅耳。故孔颖达正义曰。凡言左右，据南乡为正。盖南乡，君道也。西乡，主道也。〕度将避之，愬曰：「蔡人顽悖，不识上下之分，数十年矣，〔悖，蒲妹翻，又蒲没翻。分，扶问翻。〕愿公因而示之，使知朝廷之尊。」度乃受之。〔史言李愬识度，非当时诸帅所及。〕

     李愬还军文城，〔裴度既入蔡，李愬还军文城，此皆是识体统处，又非诸帅怙功欲专地为私利者比也。〕诸将请曰：「始公败于朗山而忧胜吴房而取，〔事并见上。〕冒并见上。冒大风甚雪而不止，孤军深入而不惧，然卒以成功，〔卒，子恤翻。〕皆众人所不谕也，敢问其故﹖」愬曰：「朗山不利，则贼轻我而不为备矣。取吴房，则其众奔蔡，并力固守，故存之以分其兵。风雪阴晦，则烽火不接，不知吾至。孤军深入，则人皆致死，战自倍矣。夫视远者不顾近，虑大者不详〔【章：甲十一行本「详」作「计」；乙十一行本同；张校同，云无注本作「详」。】〕细，若矜小胜，恤小败，先自挠矣，何暇立功乎！」众皆服。〔余按李愬入蔡，诚为奇功。史家称述其与诸将扬榷用兵方略所以取胜之由，遣文命意，实祖史、渶韩信战井陉事所书者。然愬平蔡之事，犹可以发扬，若唐未王式平裘甫事，则又祖李家述平蔡之功者也。若其所敌之坚脆，所规之广狭，固不可以欺衒识者，文之过实者多，学者其于是察之。桡，奴教翻。〕愬俭于奉己而丰于待士，知贤不疑，见可能断，〔断，丁乱翻。〕此其所以成功也。

     裴度以蔡卒为牙兵，或谏曰：「蔡人反仄者尚多，不可不备。」度笑曰：「吾为彰义节度使，元恶既擒，蔡人则吾人也，又何疑焉！「蔡人闻之感泣。〔裴度平蔡，蔡人不复叛矣，识者知其所以然乎！〕先是吴氏父子阻兵，〔吴氏父子，谓少阳元济也。先，悉荐翻。〕禁人偶语于涂，夜不然烛，有以酒食相过从者罪死。〔盗亦有道，此其以法束下，所以自防也。过，一禾翻。〕度既视事，下令惟禁盗贼，〔【章：甲十一行本「贼」下有「鬬杀」二字；乙士一行本同；退斋校同；张校同，云无注本亦无。】〕余皆不问，往来者不限昼夜，蔡人始知有生民之乐。〔解人之束缚，使得舒展四体，长欠大伸，岂不快哉！〕

     甲申，诏韩弘、裴度条列平蔡将士功状及蔡之将士降者，皆差第以闻。〔史照曰：谓将士有功者等差而次第之。余谓当时诏旨既令弘、度差第平蔡将士之功状，而蔡之将士归降者，有降于元济未就擒之前者，有降于元济既就擒之后者，有先尝拒杀官军势穷力屈而降者，有先通诚款欲降而未能自致者，亦令弘、度差第其状以闻。史照之说，举其一而遗其一者也。〕淮西州县百姓，姶复二年；〔复，方目翻。除其赋役二年，以优新附之民。〕近贼四州，免来年夏税。〔近贼四州，陈、许、颍、唐也；频遭蔡人政剽，又供亿官军，故免来年夏税亦以优之。〕官军战亡者，皆为收葬，〔为，于伪翻。〕给其家衣粮五年；其因战伤残废者，勿停衣粮。〔死者葬其尸，又赡其家，残废者养之终身。残废，谓因战伤折腰膂手足，不复为完人、堪世用者。〕

     十一月，〔【章：甲十一行本「月」下有「丙戌朔」三字；乙十一行本同；退斋校同；张校同，云无注本亦无。】〕上御兴安门受俘，〔大明官南面五门，兴安门最在其西。〕遂以吴元济献庙社，斩于独柳之下。

     初，淮西之人劫于李希烈、吴少诚之威虐，不能自拔，久而老者衰，幼者壮，安于悖逆，不复知有朝廷矣。〔悖，蒲内翻，又蒲没翻。〕自少诚以来，遣诸将出兵，皆不束以法制，听各以便宜自战，故人人得尽其才韩全义之败于冢水也，〔事见二百三十五卷德宗贞十六年。〕于其帐中得朝贵所与问讯书，少诚束以示众曰：「此皆公卿属全义书，〔属，之欲翻，托也。〕云破蔡州日，乞一将士妻女为婢妾。」由是众皆愤怒，以死为贼用；虽居中土，其风俗犷戾〔考之汉志，汝南户口为百郡之最，古人谓汝、颍多奇士，至唐而犷戾乃尔，习俗之移人也。〕过于夷貊。〔鸣呼！吾恐后之视今，亦犹今之视昔。犷，古猛翻，悍也。貊，莫百翻。〕故以三州之众，举天下之兵，环而攻之〔环，音宦。〕四年，然后克之。

     官军之克元济也，李师道募人通使于蔡，察其形势，牙前虞候刘晏平应募，出汴、宋间，潜行至蔡。元济大喜，厚礼而遣之。晏平还至郓，师道屏人而问之，〔还，音旋。屏，必郢翻，又卑正奕，当作「弈」。弈，棋也。〕晏然曾无忧色。以愚观之，殆必亡，不久矣！」师道素何淮西为授，闻之惊怒，寻诬以他过，杖杀之。〔以刘晏平之善觇，其智识必有过人者。李师道不能委心归计以求自安之术，乃怒而杀之，终亦必亡而巳矣！〕

     戊子，以李愬为山南东道节度使，赐爵凉国公；加韩弘兼侍中；李光颜、乌重胤等各迁官有差。

     旧制，御史二人知驿；〔开元中，令监察御史兼巡传驿，至二十五年，以监察御史检校两京馆驿。大历十四年，两京以御史一人知馆驿，号馆驿使。壬辰，诏以宦者为馆驿使。左补阙潾谏曰：〔潾，力珍翻。〕「内臣外事，职分各殊，分，扶问翻。切在塞侵官之，〔源塞，悉则翻。〕绝出位之渐。事有不便，必戒于初；令或有妨，不必在大。」上不听。

     甲午，恩王连薨。〔连，代宗子。〕

     辛丑，以唐、随兵马使李佑为神武将军。〔会要：干元四年十月四日，敕左．右羽林林左．右龙武、左．右神武军文武官，并升同金吾四卫将军、大将军、上将军，类加以名号而不掌兵；知军事则掌兵矣。唐、随，谓当作唐、邓、随。〕

     裴度以马总为彰义留后；癸丑，发蔡州。上封二剑以授梁守谦，使诛吴元济旧将；度至郾城，遇之，复与俱入蔡州，量罪施刑，〔量，音良。〕不尽如诏旨，仍上疏言之。

     十二月，壬戌，赐裴度爵晋国公，复入知政事。以马总为淮西节度使。

     初，吐突承琎方贵宠用事，为淮南监军；李墉为节度使，性刚严，与承琎互相敬惮，故未尝相失。承琎归，〔吐突承琎六年出为淮南监军，九年召还。〕引墉为相；〔是年十月相李墉。〕墉耻由宦官进，及将佐出祖，〔出城祖道，谓饯之也。〕乐作，墉泣下曰：「吾老安外槙，宰相非吾也！」戊寅，墉至京师，辞疾，不入见，〔见，贤遍翻。〕不视事，百官到门，皆辞不见。〔史言李墉知耻。〕

     庚辰，贬淮西降将董重质为春州司户。重质为元济谋主，屡破官军；上欲杀之，李愬奏先许重质以不死。

     十三年〔（戊戌、八一八）〕

     春，正月，乙酉朔，赦天下。

     初，李师道谋逆命，判官高沐与同僚郭昈、李公度屡谏之。〔昈，侯古翻。考异曰：传又有郭航名。按航，乃牙将，昈所使诣李愿者，非幕僚同谏者也。今从河南记。〕判官文会、孔目官林英素为师道所亲信，涕泣言于师道曰：「文会等尽心为尚书忧家事，〔心为，于伪翻。〕反为高沐等所疾，尚书柰何不爱十二州之土地，〔十二州，郓、兖、曹、濮、淄、青、齐、海、登、莱、沂、密也。〕以成沐等之功名乎！」师道由是疏沐等，出沐知莱州。〔莱州，古莱子之国，后魏置光州，隋改莱州。〕会林英入奏事，令进奏吏密申师道云：「沐潜输款于朝廷。」文会从而构之，师道杀沐，井因郭昈，凡军中劝师道效顺者，文会皆指为高沐之党而囚之。

     及淮西平，师道忧惧，不知所为。李公度及牙将李英昙〔昙，徒含翻。〕因其惧而说之，使纳质献地以自赎。〔说，式芮翻。质，音致。〕师道从之，师道从之，遣使奉表，请使长子入侍，井献沂、密、海三州。上许之。乙巳，遣左常侍李逊诣郓州宣慰。

     上命六军修麟德殿；右龙武统军张奉国、大将军李文悦〔大将军，即右龙武大将军。〕以外寇初平，〔谓淮西初平。〕营缮太多，白宰相，有冀有论谏；裴度因奏事言之。上怒，二月，丁卯，以奉国为鸿胪卿，壬申，以文悦为右武卫大将军，〔既出奉国于外朝，文悦又自北门诸卫迁南牙诸卫胪，陵如翻。〕充威远营使。〔威远营，亦非北军也。于是浚龙首池，起承军殿，土木浸兴矣。〔大明宫东面有东内苑，苑中有龙首殿。龙首池，龙首渠水自城南而注入于此池。宋白曰：龙首殿在右军。〕

     李愬奏请判官、大将以下官凡百五十员；上不悦，谓裴度曰：「李愬诚有奇功，然奏请过多。使如李晟、浑瑊，又何如哉！」遂留中不下。〔下，户嫁翻。〕

     李墉固辞相位戊戌，以墉为户部尚书。以御史大夫李夷简为门下侍郎、同平章事。

     初，渤海僖王言义卒，弟简王明忠立，改元太始；一岁卒，从父仁秀立，改元建兴。乙巳，遣使来告丧。

     横海节度使程权自以世袭沧景，〔德宗始命程日华为横海帅，传子怀直，为从兄怀信所逐。怀信死，子权嗣为帅。〕与河朔三镇无殊，内不自安；己酉，遣使上表，请举族入朝，许之。横海将士乐自擅，〔乐，音洛。〕不听权去，掌书记林蕴谕以祸福，权乃得出。诏以蕴为礼部员外郎。

     裴度之在淮西也，布衣柏耆策干韩愈曰：「吴元济既就擒，王承宗破胆矣，愿得奉丞相书往说之，〔说，式芮翻。〕可不烦兵而服。」愈白度，为书遣之。承宗惧，求哀于田弘正，请以二子为质，〔质，音致。〕及献德、棣二州，输租税，请官吏。弘正为之奏请，〔为，于伪翻。〕上初不许；弘正上表相几，〔上表，时掌翻。〕上重违弘正意，乃许之。夏，四月，甲寅朔，魏博遣使送承宗子知感、知信及德、棣二州图印至京师。

     幽州大将谭忠说刘总曰：〔说，式芮翻。〕自元和以来，刘辟、李锜、田季安、卢从史、吴元济，阻兵冯险，〔冯，读曰凭。〕自以为深根固蔕，〔蔕，丁计翻。〕天下莫能危也。然顾盼之间，身死家覆，皆不自知，此非人力所能及，殆天诛也。况今天子神圣威武，苦身焦思，〔思，相吏翻。〕缩衣节食，〔缩，敛也，短也。〕以养战士，此志岂须臾忘天下哉！今国兵骎骎北来，〔国兵，谓王师也。骎骎，马行疾貌。〕赵人己献城十二，〔德州领安德、长河、平原、平昌、将陵安陵六县。棣州领厌次、滴河、阳信、蒲台、渤海杅县。程权之退，承宗又取景州之东光，今皆以归朝廷，故曰献城十二。〕忠深为公忧之。」为，于伪翻。〕总泣且拜曰：「闻先生言，吾心定矣。」遂专意归朝廷。

     戊辰，内出废印二妞，赐左、右三军辟仗使。〔龙武、神武、羽林三军各分左、右。辟，读如辟。〕旧制，以宦官为六军辟仗使，如方镇之监军，无印。监军有印，见二百三十五卷德宗贞元十一年。宋白曰：旧制，内官为三军辟仗使，监视刑赏、奏察违谬，犹方镇之监军使。〕及张奉国得罪，至是始赐印，得纠绳军政，事任专达矣。

     庚戌，〔【章：甲十一行本「戌」作「辰」；乙十一行本同；张校同，云无注本作「戌」，按是月甲寅朔，无庚戌。】〕诏洗雪王承宗及成德将士，复其官爵。〔削王承宗官见上卷十一年。

     李师道暗弱，军府大事，独与妻魏氏、奴胡惟堪、杨自温、婢蒲氏、袁氏及孔目官王再升谋之，大将及幕僚莫得顶烈焉。魏氏不欲其子入质，〔质，音致。〕与蒲氏、袁氏言于师道曰：「自先司徒以来，有此十二州，〔李正己初据有十五州。及李纳拒命，徐州入于朝，德、棣入于朱滔，有十二州巳。先司徒，谓李纳也。〕奈何无故割而献之！今计境内之兵不下数十万，不献三州，不过以兵相加。〔三州，谓请献沂、密、海。〕若力战不胜，献之未晚。」师道乃大悔，欲杀李公度，幕僚贾直言谓其用事奴曰：「今大祸将至，岂非高沐冤气所为！若又杀公度，军府其危哉！」乃囚之。迁李英昙于莱州，未至，缢杀之。

     李逊至郓州，师道大陈兵迎之，逊盛气正色，为东祸福，〔为，于伪翻。〕责其决语，〔决语，决为，一定之说，不依违持两端。〕欲白天子。师道退，与其党谋之，皆曰：「弟许之，〔弟，与弟同。〕他日正烦一表解纷耳。」师道乃谢曰：「向以父子之私，且于将士之情，故迁延未遣。今重烦朝使，岂敢复有二三！」〔重，直用翻。朝，直遥翻。使，疏吏翻。复，扶又翻。朝使，谓朝廷所遣使者。〕逊察师道非实诚，归，言于上曰：「师道顽愚反复，恐必须用兵。」既而师道表这「军情不听纳质割地。」上怒，决意讨之。

     贾直言冒刃谏师道者二，舆榇谏者一，又画缚载车妻子系累者以献；师道怒，囚之。

     五月，内申，以忠武节度使李光颜为成节度使，〔李光颜自许州徙镇滑州。〕谋讨师道也。以淮西节度使马总为忠武节度使、陈．许．冢．蔡州观察使。以申州隶鄂岳，光州隶淮南。〔不复以蔡州为节槙。〕

     辛丑，以知勃海国务大仁秀为勃海王。

     以河阳都佑兵马使曹华为棣州刺史，诏以河阳兵〔【章：甲十一行本「兵」下有「二千」二字；乙十一行本同；退斋校同。】〕送至滴河。〔滴河，汉千乘湿沃县地，隋开皇十六年置滴河县，废湿沃入焉，唐属棣州。九域志：在州西南八十里。汉都尉许商凿此通海，故以商河为名，后人加水焉。宋白曰：县南有滴河，因以为名。〕会县为平卢兵所陷，〔平卢兵，李师道之兵也。〕华击却之，杀二千余人，复其县以闻；诏加横海节度副使。

     六月，癸丑朔，日有食之。

     丁王，复以乌重胤领怀州刺史，镇河阳。〔淮西巳平，故乌重胤自汝州复还镇河阳。〕

     秋，七月，癸未朔为武宁节度使。

     乙酉，下制罪状李师道，令宣武、魏博、义成、武宁、横海兵共讨之，以宣歙观察使迋遂为供军使。遂，方庆之孙也。〔王方庆，武后圣历中为相。歙，书涉翻。〕

     上方委裴度以用兵，门下侍郎、同平章事李夷简自谓才不及度，求出镇。辛丑，以夷简同平章事，充淮南节度使。

     八月，壬子朔，中书侍郎、同平章事王涯罢为兵部侍郎。

     吴元济既平，韩弘惧，九月，自将兵击李师道，围曹州。

     淮西既平，上浸骄侈。户部侍郎度支皇甫镈、卫尉卿．盐铁转运〔【章：甲十一行本「运」下有「使」字；乙十一行本同。】〕程异晓其意，数进羡余以供其费，〔史言镈、异逢君之恶。数，所角翻。羡，弋线翻。〕由是有宠。镈又以厚赂结芏突承璀。甲辰，镈以本官、异以工部侍郎并同平章事，判使如故。〔皇甫镈以户部侍郎相，判度支如故。程异进贰起部以相，盐铁转运使如故。〕制下，朝野骇愕，至于市井负贩者亦嗤之。〔下，户稼翻。嗤，丑之翻，笑也。〕

     裴度、进群极陈其不可，上不听。度耻与小人同列，表求自退；不许。度复上疏，〔复，扶又翻。上，时掌翻。〕以为；「镈、异皆钱谷吏，佞巧小人，陛下一旦置之相位，中外无不骇笑。况镈在度支，专以丰取刻与为务，凡中外仰给度支之人无不思食其肉；〔卯，牛向翻。〕比者裁损淮西粮料，〔比，毗至翻，近也。谓讨吴元济时裁损淮西行营诸军粮料。〕军士怨怒；会臣至行营晓谕慰勉，仅无溃乱。今旧将旧兵悉向淄表，〔谓旧所遣讨蔡之将，讨蔡之兵，悉遣之讨李师道。〕闻镈入相，必尽惊忧，知无可诉之地矣。〔言镈在度支，减刻粮赐，军士犹可诉之于庙堂，今既为相，无可诉之地矣。〕程异虽人品庸下，然心事和平，可处烦剧，不宜为相。〔处，昌吕翻；下同。〕至如镈，资性狡诈，天下共知，唯能上惑圣聪，足见奸邪之极。〔言宪宗英明且为所惑，可以见其极奸邪。〕臣若不退，天下谓臣不知廉耻；臣若不，言天下谓臣有负恩宠。今退既不许，言又不听，臣如烈火烧心，众镝丛体。所可惜者，淮西荡定，河北底宁，承宗敛手削地，〔谓献德、二州。〕韩欠舆疾讨贼，〔谓自将讨李师道。〕岂朝廷之力能制其命哉﹖直以处置得宜，能服其心耳。；陛下建升平之业，十已八九，何忍还自堕坏，〔堕，读曰隳。坏，音怪。〕使四方解体乎！」上以度为朋党，不之省。〔省，悉景翻。〕

     镈自知不为众所与，益为巧谄以自固，奏减内外官俸以助国用；给事中进植封还敕书，极论之，乃止。植，佑甫之弟子也。〔崔佑甫相德宗，有可称者。〕

     时内出积年缯帛付度支令卖，镈悉以高价买之，以给边军。其缯帛朽败，随手破裂，边军聚而焚之。〔缯，慈陵翻。〕度因奏事言之，镈于上前引其足曰：「此靴亦内库所出，以钱二千买之，坚完可久服。度言不可信。」上以为然。〔引足于君前，不敬大矣。宪宗溺于利，不惟不察其慢，又且然其言。〕由是镈益无所惮。〔为镈得罪张本。〕程异亦自知不合众心，能廉谨谦逊，为相月余，不敢知印秉笔，〔时宰相更日知印秉笔。〕故终免于祸。

     五坊使杨朝汶〔汶，音问。〕妄捕系人，迫以考捶，责其息钱，遂转相诬引，所系近千人。〔捶，止翻。近，其靳翻。〕中丞萧俛勷劾奏其状，〔俛，音免。劾，汉书音义户概翻，今音户得翻。〕裴度、崔群亦以为言。上曰：「姑与卿论用兵事，〔姑，且也。〕此小事朕自处之。」〔处，昌吕翻。〕度曰：「用兵事小，所忧不过山东耳；五坊使暴横，恐乱辇毂。」〔横，户孟翻。史照曰：毂者，辐所凑也。京都四方所辐凑，以辇毂取喻。余按汉书，京兆尹率自言待罪辇毂下，谓京兆在天子辇毂之下耳。〕上不悦，退，召朝汶责之曰：「以如故，令吾羞见宰相！」冬，十月，赐朝汶死，尽释系者。

     上晚节好神仙，〔好，呼到翻。〕诏天下求方士。宗正卿李道古先为鄂岳观察使，以贪暴闻，恐终获罪，思所以自媚于上，乃因皇甫镈荐山人柳泌，云能合长生药。甲戌，诏泌居兴唐观炼药。〔合，音合。唐会要：兴唐观，本司农园地，在长桨坊，开元十八年造。李道古荐柳泌以求媚免罪，不知商足重罪也，泌既诛而道古亦贬矣。为上服泌药致疾张本。泌，薄必翻，又兵媚翻。〕

     十一月，辛巳朔，盐州奏吐蕃寇河曲、夏州。灵武奏破吐蕃长乐州，克其外城。〔吐蕃长乐州当在灵州黄河外，定远城之西。夏，户雅翻。乐，音洛。〕

     柳泌言于上曰：「天台山神仙所聚，〔新志：台州唐兴县有天台山，宋朝改唐兴为天台县。天台山在县西一百一十里。临海记：天台山超然秀出，山有八重，视之如一，高一万八千丈，周回八百里。〕多灵草，臣虽知之，力不能致，诚得为彼长吏，庶几可求。」上信之。〔长，知丈翻。几，居希翻。〕丁亥，以泌权知台州刺史，〔台州，汉回浦县地，会稽东部都尉理所，光武改回浦为章安县，吴分章安置临海县，唐武德四年置海州，五年改台州，因天台山为名。〕仍赐服金紫。谏官争论奏，以为：「人主喜方士，〔喜，许记翻。未有使之临民赋政者。」〔赋，布也。〕上曰：「烦一州之力而能为人主致长生，〔为，于伪翻。〕臣子亦何爱焉！」由是群臣莫敢言。

     甲午，盐州奏吐蕃遁去。

     壬寅，以河阳节度使乌重胤为横海节度使。丁未，以华州刺史令狐楚为河阳节度使。重胤以河阳精兵三千赴镇，河阳兵不乐去乡里，〔乐，音洛。〕中道溃归，又不敢入城，屯于城北，将大掠。令狐楚适至，单骑出，慰抚之，与俱归。

     先是，田弘正请自黎阳渡河，会义成节度使李光颜讨李师道，〔先，悉荐翻。〕裴度曰：「魏博军既渡河，不可复退，〔复，扶又翻。〕立须进击，方有成功。既至滑州，即仰给度支，〔义成节度使治滑州。魏博与滑州以河为界，兵至滑州为已出界。唐中世以来，藩镇兵征讨，已出境，刍粮皆仰给于度支。惟裴度用兵于东，李德裕用兵于上党，知其弊，有以制之。〕徒有供饷之劳，更生观望之势。又或与李光频互相疑阻，益致迁延。〔本栖不两雄，又有宾主之形，疑阻或生，何有不有，其患岂止于迁延之役！〕与其渡河而不进，不若养威于河北，得至阳谷置营，〔隋置阳谷县，以阳谷台为名，唐属郓州。九域志：在州西一百三十里。宋白曰。阳谷县，本汉须昌县地，今县界有须昌故城。〕则兵势自盛，贼众摇心矣。」〔上文言得至，恐兵有利钝也。此言贼众摇心，指其成效也。〕上从之。是月，弘正将全师自杨刘渡河，距郓州四十里筑垒；〔此自杨刘直进，不复迂其路至阳。旧史李师道传曰：距郓州九州岛九十里。田弘正传曰：四十里。考异曰：河南记云：〔营于阳谷西北。今从实录。〕贼中大震。

     功德使上言：「凤翔法门寺塔有佛指骨，〔法门寺，在凤翔府岐山县。时功德使言法门寺有护国真身塔，塔内有释迦牟尼佛指骨一节。〕相传三十年十开，开则岁丰人安。来年应开，请迎之。」十二月，庚戌朔，上遣中使帅僧众迎之。〔帅，读曰率。〕

     戊辰，以春州司户董重质为试太子詹事，委武宁军驱使，李愬请之也。〔时徙李愬镇武宁以讨李师道。〕

     戊寅，魏博、义成军送所获李师道都知兵马使夏侯澄等四十七人，上皆释弗诛，各付所获行营驱使，曰：「若有父母欲归者，优给遣之。朕所诛者，师道而已。」于是贼中闻之，降者继。〔降，户江翻。〕

     初，李文会与兄元规皆在李师古幕下，师古薨，师道立，〔薨、立，见二百三十七卷元年。〕元规辞去。文会属师道亲党请留，〔属，之欲翻。〕元规将行，谓文会曰：「我去，身退而安全；汝留，必骤贵而受祸。」及官军四临，平卢兵势日蹙，将士喧然，皆曰：「高沐、郭昈、李存为司空忠谋，〔为，于伪；下不为同。师道检校司空，故称之。〕文会奸佞，杀沐，囚昈、存，此致此祸。」师道不得已，出文会摄州刺史，召昈、存还幕府。

     上常语宰相，〔语，牛倨翻。〕人臣当力为善，何乃好立朋党！朕甚恶之。〔好，呼到翻。恶，乌路翻。裴度对曰：「方以类聚，物以群分，〔易大传之言。〕君子、小人志趣同者，势必相合。君子为徒，谓之同德；小人为徒，谓之朋党；外虽相似，内实县殊，在圣主辨其所为邪正耳。」

     武宁节度使李愬与平卢兵十一战，皆捷。乙〔【章：甲十一行本「乙」作「己」；乙十一行本同；张校同，云无注本亦误「乙」。】〕卯晦，进攻金乡，克之。〔金乡县，唐属兖州。宋白曰：金乡县本汉东婚县，今县，今县理即古婚国城。陈留风俗传云：东婚者，故阳武户牖乡，后汉于任城县西南七十五里置金乡县，因穿山得金，故曰金乡。〕李师道性懦怯，自官军致讨，闻小败及失城邑，辄忧悸成疾，〔悸，其季翻。〕由是左右皆蔽匿，不以实告。金乡，兖州之要地也，既失之，其刺史驿骑告急，左右不为通，〔为，于伪翻。〕师道至竟死不知也。

     十四年〔（己亥、八一九）〕

     春，正月，辛巳，韩弘拔考城，杀二千余人。〔考城，汉古县，唐属曹州。九域志：在汴州东一百八十里。〕

     丙戌，师道所署沭阳令梁洞以县降于楚州刺史李听。〔沭阳，汉廪丘县，后魏曰沭阳，以其地在沭水之阳也，唐属海州。九域志：在州西南一百八十里。沭，食聿翻。〕

     吐蕃遣使者论短立藏等来修好，未返，〔好，呼到翻。〕入寇河曲。上曰：「其国失信，其使何罪！」庚寅，遣归国。

     壬辰，武宁节度使李愬拔鱼台。〔鱼台，汉方与县也。唐属兖州，宝应元年改为鱼台，小城北有鲁公观鱼台而名之。观鱼台，即春秋鲁隐公如棠观鱼之地。元和四年，李师道请移县于黄台市。〕

     中使迎佛骨至京师，上留禁中三日，乃历送诸寺，王公士民胆舍施，惟死弗及，有竭产充施者，〔施，式智翻。〕有然香臂顶供养者。〔供，居用翻。养，余亮翻。〕

     刑部侍郎韩愈上表切谏，以为：「佛者，夷狄之一法耳。自黄帝以至禹、汤、文、武，皆享寿考，百姓安乐，〔乐，音洛。〕当是时，未有佛也。汉明帝时，始有佛法。〔见四十五卷永八年。〕其后乱亡相继，运为祚不长。宋、齐、梁、陈、元魏已下，事佛渐谨，年代尤促。惟梁武帝在位四十八年，前后三舍身为槷家奴，竟为侯景所逼，饿死台城，国亦寻灭。事佛求福，乃更得祸。〔事并见前纪。〕由此观之，佛不足信亦可知矣！百姓愚冥，易惑难晓，苟见陛下如此，皆云『天子犹〔【章：甲十一行本「犹」上有「大圣」二字；乙十一行本同；退齐校同。】〕一心敬信，百姓微贱，于佛岂可更惜身命。』佛本夷狄之人，口不言先王之法言，身不服先王之法服，不知君臣之义、父子之恩。假如其身尚在，奉国偭来朝京师，陛下容而接之，不过宣政一见，〔唐时四夷入朝贡者，皆引见于宣政殿。见，贤遍翻。〕礼宾一设，唐有礼宾院，凡胡客入朝，设宴于此。元和九年，置礼宾院于长土之北。未白曰：属鸿胪寺。〕赐衣一袭，卫而出之于境，不令惑众也。况其身死已久，枯朽之骨，岂宜以入宫禁！古之诸侯行吊于国，尚〔【章：甲十一行本「尚」下有「令巫祝」三字；乙十一行本同；退斋校同。】〕先以桃茢祓除不祥，〔记曰：君临臣丧，以巫祝桃茢执戈，恶之也。注云：为有凶邪之气在侧。桃，鬼所恶也。茢，萑苕，可扫除不祥。左传：鲁襄公如楚，楚康王卒，楚人使公亲禭，公患之。叔孙穆子曰：「祓殡而禭，则布币也。」乃使巫以桃茢先祓殡。韩愈正引此事。茢，音列，又音例。祓，敷勿翻，又音废。〕今无故取朽秽之物亲视之，巫祝不先，〔先，悉荐翻。〕桃茢不用，群臣不言其非，御史不举其罪，臣实耻之！乞以此骨付有司，投诸水火，永绝根本，断天下之疑，〔断，丁乱翻，一音短。〕绝后代之惑，使天下之人知大圣人之所作为，出于寻常万万也，岂不哉！佛如有灵，能作祸福，凡有殃咎，宜加臣身。」

     上得表，大怒，出示宰相，将加愈极刑。〔殊死谓之极刑。〕裴度、住群为言：「愈虽狂，发于忠恳，〔为，于伪翻。恳，诚也。〕宜宽容以开言路。」癸巳，贬愈为潮州刺史。

     自战国之世，老庄与儒者争衡，更相是非。〔更，一衡翻。〕至汉未，益之以佛，然好者尚寡。〔好，呼到翻。〕晋、宋以来，日益繁炽，自帝王至于士民，莫不尊信。下者畏慕罪福，高者论难空有。〔难，乃旦翻。释氏之说，谈空以难有。〕独愈恶其蠹财惑众，力排之，〔恶，乌路翻。〕其言多矫激太过。惟送文畅师序最得其要，曰：「夫鸟俛而啄，仰而四顾，哭深居而简出，惧物之为己害也，犹且不免焉。弱之肉，强之食。今吾与文畅安居而暇食，优游以生死，与禽兽异者，宁可不知其所自邪！」〔原其所自，刖圣人所以垂世立教者也。〕

     丙申，田弘正奏败淄青兵于东阿，〔败，蒲迈翻。东阿，汉古县，唐属郓州。九域志：在州西北六十里。〕杀万余人。

     沧州刺史李宗奭与横海节度使郑权不謟，〔程权既入朝，以郑权代镇横海。〕不受其节制；权奏之。上遣中使追之，宗奭使其军中己，〔此谓沧州本州岛之军也。〕青称惧乱未敢离州。〔离，力智翻。〕诏以乌重胤代权，将史惧，逐宗奭，〔惧重胤讨其党恶。〕宗奭奔京师，辛丑，斩于独柳之下。

     丙午，田弘正奏败平卢兵于阳谷。

