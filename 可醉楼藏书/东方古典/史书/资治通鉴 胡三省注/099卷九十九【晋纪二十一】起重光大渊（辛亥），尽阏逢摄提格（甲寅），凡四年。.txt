卷第九十九【晋纪二十一】起重光大渊（辛亥），尽阏逢摄提格（甲寅），凡四年。


     孝宗穆皇帝中之上


     永和七年〔（辛亥、三五一）〕


     春，正月，丁酉，日有食之。


     苻健左长史贾玄硕等请依刘备称汉中王故事，〔事见六十八卷汉献帝建安二十四年。〕表健为都督关中诸军事、大将军、大单于、秦王。〔玄硕欲表言之于晋朝。单，音蝉。〕健怒曰：「吾岂堪为秦王邪！且晋使未返，〔使，疏吏翻。〕我之官爵，非汝曹所知也。」既而密使梁安讽玄讽玄等上尊号，〔上，时掌翻。〕健辞让再三，然后许之。丙辰，健即天王、大单于位，〔苻健，字建业，洪第三子。〕国号大秦，大赦，改元皇始。追尊父洪为武惠皇帝，庙号太祖；立妻强氏为天王后，〔强，其两翻，氐姓也。〕子苌为太子，靓为平原公，〔苌，仲良翻。靓，疾正翻。〕生为淮南公，觌为长乐公，〔乐，音洛。〕方为高阳公，硕为北平公，腾为淮阳公，柳为晋公，桐为汝南公，C为魏公，〔C，所鸠翻。〕武为燕公，幼为赵公。以苻雄为都督中外诸军事、丞相、领车骑大将军、雍州牧、东海公；〔雍，于用翻。〕苻菁为卫大将军、平昌公，宿卫二宫；〔二宫，健所居及子苌所居也。〕雷弱儿为太尉，毛贵为司空，略阳姜伯周为尚书令，梁楞为左仆射，〔楞，卢登翻。〕王堕为右仆射，鱼遵为太子太师，强平为太傅，段纯为太保，吕婆楼为散骑常侍。〔散，悉翻。骑，奇寄翻。〕伯周，健之舅；平，王后之弟；婆楼，本略阳氐酋也。〔酋，慈由翻。〕


     段龛请以青州内附；二月，戊寅，以龛为镇北将军，封齐公。〔段龛据广固，始上卷上年。龛苦含翻。〕


     魏主闵攻围襄国百余日。〔去年十一月，闵攻襄国。〕赵主祗危急，乃去皇帝之号，称赵王，〔去，羌吕翻。〕遣太尉张举乞师于燕，许送传国玺；〔玺，斯氏翻。〕中军将军张春乞师于姚弋仲。弋仲遣其子襄帅骑二万八千救赵，〔帅，读曰率。〕诫之曰：「冉闵弃仁背义，屠灭石氏。〔事见上卷五年、六年。背，蒲妹翻。〕我受人厚遇，〔谓石虎遇之厚也。〕当为复雠，老病不能自行；汝才十倍于闵，若不枭擒以来，不必复见我也！」〔为，于伪翻。枭，坚尧翻。复，扶又翻。〕弋仲亦遣使告于燕；〔使，疏吏翻；下同。〕燕主y遣御难将军悦绾〔御难将军，盖慕容氏创置。难，乃旦翻。〕将兵三万往会之。


     冉闵闻y欲救赵，遣大司马从事中郎广宁常炜使于燕。y使封裕诘之曰：「冉闵，石氏养息，〔息，子也。诘，去吉翻。〕负恩作逆，何敢辄称大号t」炜曰：「汤放桀，武王伐纣，以兴商、周之业；曹孟德养于宦官，莫知所出，卒立魏氏之基；〔操事见六十八卷汉灵帝中平元年。操，字孟德。卒，子恤翻。〕苟非天命，安能成功！推此而言，何必致问！」裕曰：「人言冉闵初立，铸金为己像以卜成败，而像不成，信乎t」炜曰：「不闻。」裕曰：「南来者皆云如是，何故隐之t」炜曰：「奸伪之人欲矫天命以惑人者，乃假符瑞、托蓍龟以自重。〔蓍，升脂翻。〕魏主握符玺，据中州，受命何疑；而更反真为伪，取决于金像乎！」裕曰：「传国玺果安在t」炜曰：「在邺。」裕曰：「张举言在襄国。」炜曰：「杀胡之日，在邺者殆无孑遗；〔孑，吉列翻，孤也，单也；言无孤单得遗者。〕时有迸漏者，皆潜伏沟渎中耳，〔尔雅：水注谷曰沟，水注浍曰渎。迸，比诤翻。〕彼安知玺之所在乎！彼求救者，为妄诞之辞，无所不可，况一玺乎！」


     y犹以张举之言为信，乃积柴其旁，使裕以其私诱之，曰：「君更熟思，无为徒取灰灭！」〔诱，音酉。〕炜正色曰：「石氏贪暴，亲帅大兵攻燕国都；虽不克而返，〔事见九十六卷成帝咸康四年。帅，读曰率。〕然志在必取。故运资粮、聚器械于东北者，非以相资，乃欲相灭也。〔事见九十六卷咸康四年、六年。〕魏主诛翦石氏，虽不为燕；臣子之心，闻仇雠之灭，义当如何t而更为彼责我，不亦异乎！〔异，犹言可怪也。为，于伪翻。〕吾闻死者骨肉下于土，〔下，户嫁翻。〕精魂升于天。蒙君之惠，亦益薪纵火，使仆得上诉于帝足矣！」左右请杀之。y曰：「彼不惮杀身以徇其主，忠臣也。且冉闵有罪，使臣何预焉！」〔使，疏吏翻。〕使出就馆。夜，使其乡人赵赡往劳之，〔劳，力到翻。〕且曰：「君何不以实言t王怒，欲处于辽、碣之表，〔辽海反碣石为辽、碣。杜佑曰：「卢龙，汉肥如县，有碣石山，碣然而立在海旁。秦筑长城所起自碣石，在今高丽旧界，非此碣石也。赵赡所谓辽、碣，盖即杜佑所言者也。处，昌吕翻。〕柰何t」炜曰：「吾结发以来，尚不欺布衣，况人主乎！曲意苟合，性所不能；直情尽言，虽沈东海，不敢避也！」〔沈，持林翻。〕遂卧向壁，不复与赡言。〔复，扶又翻。〕赡具以白y，y乃囚炜于龙城。 


     赵并州刺史张平遣使降秦，〔使，疏吏翻。降，户江翻。〕秦王以平为大将军、冀州牧。


     燕王y还蓟。〔自龙城还蓟。蓟，音计。〕


     三月，姚苌及赵汝阴王琨各引兵救襄国。〔琨信都进兵救襄国。〕冉闵遣车骑将军胡睦拒襄于长芦，〔水经注：漳水过堂阳县西，分为二水，其右水东北注出石门，谓之长芦水。长芦水西径堂阳县故城南，又东径九门陂，又东径扶都县。五代志：隋置长芦县，属河间郡。刘d曰：长芦，汉参户县地。〕将军孙威拒琨于黄丘，〔魏收地形志：巨鹿郡b县有黄丘。b，苦ㄠ翻。〕皆败还，士卒略尽。


     闵欲自出击之，卫将军王泰谏曰：「今襄国未下，外救云集，若我出战，必覆背受敌，〔「覆」，当作「腹」。〕〔【章：孔本正作「腹」。十二行本、乙十一行本仍作「覆」。】〕此危道也。不若固垒以挫其锐，徐观其衅而击之。〔衅，隙也。〕且陛下亲临行陈，〔行，户刚翻。陈，读曰阵。〕如失万全，则大事去矣。」闵将止，道士法饶进曰：「陛下围襄国经年，无尺寸之功；今贼至，又避不击，将何以使将士乎！〔将，即亮翻。〕且太白入昴，当杀胡王，〔晋天文志：昴七星，为旄头，胡星也。〕百战百克，不可失也！」闵攘袂大言曰：「吾战决矣，敢沮众者斩！」〔攘，如羊翻。沮，在吕翻。〕乃悉众出，与襄、琨战。悦绾适以燕兵至，去魏兵数里，疏布骑卒，曳柴扬尘，〔疏，读与送。骑，奇寄翻；下同。〕魏人望之r惧，〔自棘城之败，赵人固畏燕兵，见其至而势盛，故r惧。r，许拱翻。〕襄、琨、绾三面击之，赵王祗自后冲之，魏兵大败，〔果如王泰之言，腹背受敌而败。〕闵与十余骑走还邺。降胡栗特康等执大单于胤及左仆射刘琦以降赵，赵王祗杀之。〔果如韦j之言。史言冉闵不能用群策以取败。降，户江翻。单，音蝉。〕胡睦及司空石璞、尚书令徐机、中书监卢谌等并将士死者凡十余万人。〔刘隗、卢谌不能为晋死而卒死兵。人谁不死，贵得其死所耳！谌，是壬翻。〕闵潜还，人无知者。邺中震恐，讹言闵已没。射声校尉张艾请闵亲郊以安众心，〔亲郊，亲出郊祀也。〕闵从之，讹言乃息。闵支解法饶父子，〔解剥其支体而杀之。〕赠韦j大司徒。〔j死，见上卷上年。j，苏鸟翻。〕姚襄还滠头，〔滠，书涉翻。〕姚弋仲怒其不擒闵，杖之一百。


     初，闵之为赵相也，〔相，息亮翻。〕悉散仓库以树私恩，与羌、胡相攻，无月不战。赵所徙青、雍、幽、荆四州之民〔石虎破曹嶷，徙青州之民；破刘胤、石生，再徙雍州之民；破段匹及为燕所败，徙幽州之民；石勒南掠江、汉，徙荆州之民。雍，于用翻。〕及氐、羌、胡、蛮数百万口，以赵法禁不行，各还本土；道路交错，互相杀掠，其能达者什有二、三。中原大乱，因以饥疫，人相食，无复耕者。〔复，扶又翻。〕


     赵王祗使其将刘显帅众七万攻邺，〔帅，读曰率。〕军于明光宫，〔此明光宫，石氏所建也。〕去邺二十三里。魏主闵恐，召王泰，欲与之谋；泰恚前言之不从，辞以疮甚。〔战败被伤，故因以疮甚乱。恚，于避翻。〕闵亲临问之，泰固称疾笃。闵怒，还宫，谓左右曰：「巴奴，乃公岂假汝为命邪！〔王泰盖巴蛮也。乃公，冉闵自谓也；自汉高祖已有是语。〕要将先灭群胡，却斩王泰。」乃悉众出战，大破显军，追奔至阳平，〔阳平县，汉属东郡，魏、晋分属阳平郡，而阳平郡治在魏郡东北。宋白曰：魏州莘县，汉为阳平县，后赵移阳平理馆陶县。〕斩首三万余级。显惧，密使请降，〔使，疏吏翻。降，户江翻。〕求杀祗以自效，闵乃引归。有告王泰欲叛入秦者，闵杀之，夷其三族。


     秦王健分□使者问民疾苦，搜罗隽异，宽重敛之税，弛离宫之禁，〔赵修长安宫殿，亦有离宫之禁。敛，力赡翻。〕罢无用之器，去侈靡之服，〔去，羌吕翻。〕凡赵之苛政不便于民者，皆除之。〔史言苻健所以能据有关中。〕


     杜洪、张琚遣使召梁州刺史司马勋；夏，四月，勋帅步骑三万赴之，〔帅，读曰率。骑，奇寄翻。〕秦王健御之于五丈原。勋屡战皆败，退归南郑。健以中书令贾玄硕始者不上尊号，衔之，〔上，时掌翻。〕使人告玄硕与司马勋通，并其诸子皆杀之。


     渤海人逄约〔洚，皮江翻。〕因赵乱，拥众数千家，附于魏，魏以约为渤海太守。故太守严：「守」改「尉」。】〕刘准，隗之兄子也；土豪封放，奕之从弟也；〔从，才用翻。〕别聚众自守。闵以准为幽州刺史，与约中分渤海。燕王y使封奕讨约，使昌黎太守高开讨准、放。开，瞻之子也。〔高瞻，见九十一卷元帝太兴二年。〕


     奕引兵直抵约垒，遣人谓约曰：「相与乡里，隔绝日久，〔封奕本渤海人，怀帝永嘉五年，托于慕容@，见八十七卷。〕会遇甚难。时事利害，人皆有心，非所论也。愿单出一相见，以写伫结之情。」〔久立而待之曰伫；企望之情郁积而不散曰结。〕约素信重奕，即出，见奕于门外；各屏骑卒，〔屏，必郢翻。骑，奇寄翻。〕单马交语。奕与论叙平生毕，因说之曰：「与君累世同乡，情相爱重，诚欲君享祚无穷；今既获展奉，〔展，省视也。奉，承也，事也。说，输芮翻。〕不可不尽所怀。冉闵乘石氏之乱，奄有成资，是宜天下服其强矣，而祸乱方始，固知天命不可力争也。燕王奕世载德，〔「奕世载远」，班彪王命论之言。师古曰：载，乘也，言相因不绝。〕奉义讨乱，所征无敌。今已都蓟，南临赵、魏，远近之民，襁负归之。民厌荼毒，〔孔安国曰：荼毒，苦也。襁，居两翻。〕咸思有道。冉闵之亡，匪朝伊夕成败之形，昭然易见。〔易，以豉翻。〕且燕王肇开王业，虚心贤隽；君能翻然改图，则功参绛、灌，庆流曲裔，孰与为亡国将，守孤城以待必至之祸哉！」〔将，即亮翻。〕约闻之，怅然不言。奕给使张安，有勇力；〔给使，在左右给使令者也。〕奕豫戒之，俟约气下，安突前持其马，〔，空贡翻。〕因挟之而驰。至营，奕与坐，谓曰：「君计不能自决，故相为决之，〔为，于伪翻。〕非欲取君以邀功，乃欲全君以安民也。」


     高开至渤海，准、放迎降。〔降，户江翻。〕y以放为渤海太守，准为左司马，约参军事。以约诱于人而遇获，〔诱，音酉。〕更其名曰钓。〔更，工衡翻。〕


     ⒘跸s赵王祗及其丞相乐安王炳、太宰赵庶等十余人，传首于邺。骠骑将军石宁奔柏人。〔柏人县，自汉以来属赵国。刘d曰：唐邢州尧山县，古之柏人城。骠，匹妙翻。骑，奇寄翻。〕魏主闵焚祗首于通衢，拜显上大将军、大单于、冀州牧。〔单，音蝉。〕


     五月，赵兖州刺史刘启自鄄城来奔。〔鄄城县，汉属济阴郡，晋属濮阳国，唐为濮州治所。鄄，吉县翻。〕


     秋，七月，刘显复引兵攻邺，〔复，扶又翻。〕魏主闵击败之。〔败，蒲迈翻。〕显还，称帝于襄国。


     グ嗽拢魏徐州刺史周成、兖州刺史魏统、荆州刺史乐弘、豫州牧张遇以廪丘、许昌等诸城来降；〔时周成据廪丘，张遇据许昌。降，户江翻；下同。〕平南将军高崇、征虏将军吕护执洛州刺史郑系，以其地来降。〔时崇、护以三河之地来降。〕


     燕王y遣慕容恪攻中山，慕容评攻王午于鲁口，魏中山太守上谷侯龛闭城拒守。〔龛，苦含翻。〕恪南徇常山，军于九门，〔九门县，自汉以来属常山郡。〕魏赵郡太守辽西李举郡降，恪厚抚之，将还围中山，侯龛乃降。恪入中山，迁其将帅、土豪数十家诣蓟，〔将，即亮翻。帅，所类翻。蓟，音计。〕余皆安堵，军令严明，秋豪不犯。慕容评至南安，王午遣其将郑生拒战，评击斩之。


     悦绾还自襄国，y乃知张举之妄而杀之。常炜有四男二女在中山，y释炜之囚，使诸子就见之。炜上疏谢恩，y手令答曰：「卿本不为生计，孤以州里相存耳。〔y居昌黎，炜居广宁，二郡皆属幽州。〕今大乱之中，诸子尽至，岂非天所念邪！天且念卿，况于孤乎！」赐妾一人，谷三百斛，使居凡城。以北平太守孙兴为中山太守；兴善于绥抚，中山遂安。


     库官伟帅部众自上党降燕。〔，奴沃翻。库官，渔阳乌桓大人库之余种。按温与刘道原书，以为「库」当作「厍」。详见前例。库，音舍。〕


     姚弋仲遣使来请降。〔赵亡，弋仲乃降。晋史言其尽忠于石氏。使，疏吏翻；下同。〕冬，十〔【章：十二行本「十」下有「一」字；乙十一行本同；孔本同。】〕月，以弋仲为使持节、六夷大都督、督江严：「江」改「淮」。】〕北诸军事、〔「江北」，恐当作「河北」。〕车骑大将军、开府仪同三司、大单于、高陵郡公；〔骑，奇寄翻。单，音蝉。〕又以其子襄为持节、平忠将军、都督并州诸军事、并州刺史、平乡县公。


     逄钓亡归渤海，招集旧众以叛燕。乐陵太守贾坚〔考异曰：燕书贾坚传：「烈祖问坚年，对以受新命始及三载。」烈祖悦其言，拜乐陵太守。按坚以去年九月获于燕，至明年始三年。若未为乐陵太守，岂能安集诸县，告谕逄钓！故知坚先己为乐陵太守，非因问年而授。〕使人告谕乡人，示以成败，钓部众稍散，遂来奔。


     吐谷浑叶延卒，子碎奚立。〔晋书作「辟奚」。按一百三卷简文帝咸安元年锺恶地杀三弟事，亦当作「辟奚」。〕


     初，桓温闻石氏乱，上疏请出师经略中原；〔温盖上疏于五年出屯安陆之时。〕事久不报。温知朝廷杖殷浩以抗己，甚忿之；然素知浩之为人，亦不之惮也。以国无他衅，遂得相持弥年，〔【章：十二行本「年」下有「虽有君臣之迹」六字；乙十一行本同；孔本同；张校同；退斋校同。】〕羁縻而已，八州士众资调殆不为国家用。〔永和元年，温都督荆、司、雍、益、梁、宁六州；五年，遣滕帅交、广之兵伐林邑，盖是时已加督交、广二州矣。资，财也。调，赋也。调，徒钓翻。〕屡求北伐，诏书不听。十二月，辛未，温拜表辄行，帅众四五万顺流而下，军于武昌。〔帅，读曰率。〕朝廷大惧。


     殷浩欲去位以避温，又欲以驺虞幡驻温军。吏部尚书王彪之言于会稽王昱曰：「此属皆自为计，非能保社稷，为殿下计也。〔会，工外翻。〕若殷浩去职，人情离骇，天子独坐，当此之际，必有任其责者，非殿下而谁乎！」又谓浩曰：「彼若抗表问罪，卿为之首。事任如此，〔谓浩当朝政也。〕猜衅已成，〔谓浩与温有隙也。〕欲作匹夫，岂有全地邪！且当静以待之。令相王与手书，〔相，息亮翻。〕示以款诚，为陈成败，彼必旋师；若不从，则遣中诏；又不从，乃当以正义裁。〔谓正温举兵向阙之罪。〕柰何无故忽忽，先自猖獗乎！」〔忽，仓红翻。〕浩曰：「决大事正自难，顷日来欲使人闷。闻卿此谋，意浆得了。」〔了，决也。〕彪之，彬之子也。〔王敦之乱，彬能守正，彪之可谓克绍矣。〕


     抚军司马高崧〔昱抚军大将军，以崧为司马。〕言于昱曰：「王宜致书，谕以祸福，自当返旆。如其不尔，便六军整驾，逆顺于兹判矣！」〔言温若不还，则当整六师奉顺讨逆也。〕乃于坐为昱草书曰：「寇难宜平，时会宜接。〔谓是时中原豪杰相继来降，有恢复之会，宜应接之也。难，乃旦翻。坐，徂卧翻。为，于伪翻；下同。〕此实为国远图，经略大算，能弘斯会，非足下而谁！但以比兴师动众，要当以资实为本；〔比，毗寐翻。〕运转之艰，古人所难，不可易之于始而不熟虑。〔易，以豉翻。〕顷所以深用为疑，惟在此耳。然异常之举，众之所骇，游声g，〔g，祖本翻。，徒合翻。g，聚语也。〕想足下亦少闻之。〔少，诗沼翻。〕苟患失之，无所不至，〔论语孔子之言。〕或能望风振扰，一时崩散。如此则望实并丧，〔丧，息浪翻。〕社稷之事去矣。皆由吾弱，德信不着，不能镇静群庶，保固维城，〔诗曰：宗子维城。〕所以内愧于心，外惭良友。吾与足下，虽职有内外，安社稷，保国家，其致一也。〔致，极也，言事理诣极之地则一也。〕天下安危，系之明德；当先思宁国而后图其外，使王基克隆，大义弘着。所望于足下，区区诚怀，岂可复顾嫌而不尽哉！」〔复，扶又翻。〕温即上疏惶恐致谢，回军还镇。


     朝廷将行郊祀。会稽王昱问于王彪之曰：「郊祀应有赦否t」彪之曰：「自中兴以来，郊祀往往有赦，愚意常谓非宜；凶愚之人，以为郊必有赦，将生心于徼幸矣！」〔徼，坚尧翻。〕昱从之。


     燕王y如龙城。


     丁零翟鼠帅所部降燕，封为归义王。〔丁零居中山，其后翟斌等皆其种类也。帅，读曰率。〕


     八年〔（壬子、三五二）〕


     春，正月，辛卯，日有食之。


     秦丞相雄等请秦王健正尊号，依汉、晋之旧，不必效石氏之初。〔谓不虎兄弟皆先称天王，后即皇帝位。〕健从之，即皇帝位，大赦。诸公皆进爵为王。且言单于所以统壹百蛮，非天子所宜领，〔此亦雄等之言也。单，音蝉。〕以授太子苌。


     司马勋既还汉中，杜洪、张琚屯宜秋。〔水经注：郑渠自中山西瓠口东流，径宜秋城北，又东径中山南，又东径池阳县故城北。〕洪自以右族轻琚，琚遂杀洪，自立为秦王，改元建昌。


     刘显攻常山，魏主闵留大将军蒋干使辅太子智守邺，自将八千骑救之。显大司马清河王宁以枣强降魏。〔枣强县，前汉属清河郡，后汉、晋省，寻复置，属信都郡。〕闵击显，败之，〔败，补迈翻。〕追奔至襄国。显大将军曹伏驹开门纳闵，闵杀显及其公卿已下百余人，〔考异曰：闵杀显，晋帝纪在正月，十六国春秋钞在二月，燕书在三月己酉，未知敦是。今从帝纪。〕焚襄国宫室，迁其民于邺。赵汝阴王琨以其妻妾来奔，斩于建康市，石氏遂绝。〔自古无不亡之国，宗族诛夷，固亦有之，未有至于绝姓者。石氏穷凶极暴，而子孙无遗种，足以见天道之不爽矣。〕


     尚书左丞孔严言于殷浩曰：「比来众情，良可寒心，〔比，毗至翻。〕不知使君当何以镇之。愚谓宜明受任之方，韩、彭专征伐，萧、昔守管钥，〔事见汉高帝纪。曹参当高帝时，从韩信用兵，其后相齐，未尝守管钥。严以萧、曹相继为相而言之。〕内外之任，各有攸司；深思廉、蔺屈身之义，〔事见四卷周赧王三十六年。〕平、勃交欢之谋，〔事见十三卷汉高后七年。〕令穆然无间，〔穆然，和而静之貌。间，古苋翻。〕然后可以保大定功也。〔严欲浩与桓温两释猜嫌，降心相从，以图国事也。「保大定功」，左传楚庄王所谓武有七德，此其二也。〕观近日降附之徒，皆人面兽心，贪而无亲，恐难以义感也。」〔段龛、张遇、姚襄之徒，孔严固见其肺肝矣。降，户江翻。〕浩不从。严，愉之从子也。〔从，才用翻。〕


     浩上疏请北出许、洛，诏许之，以安西将军谢尚、北中郎将荀羡为督统，〔晋志曰：四中郎将并后汉置，历魏及晋并有其职，江左弥重。时谢尚镇寿春，荀羡镇京口，浩欲两道俱进，故使二人并为督统，各统其方之兵。〕进屯寿春。谢尚不能抚尉张遇，〔尉，与慰同。〕遇怒，据许昌叛，使其将上官恩据洛阳，乐弘攻督护戴施于仓垣，浩军不能进。三月，命荀羡镇淮阴，寻加监青州诸军事，〔监，工衔翻。〕又领兖州刺史，镇下邳。


     乙巳，燕王y还蓟，稍徙军中文武兵民家属于蓟。〔自北徙其家属而南，又恐其怀居而无乐迁之心，故稍徙之。〕


     姚弋仲有子四十二人，及病，谓诸子曰：「石氏待吾厚，吾本欲为之尽力。〔为，于伪翻。〕今石氏已灭，中原无主；我死，汝亟自归于晋，当固执臣节，无为不义也！」弋仲卒，子襄秘不发丧，帅户六万南攻阳平、元城、发干，破之，屯于`x津；〔帅，读曰率；下同。襄自滠头而南也。元城县，汉属魏郡，晋属阳平郡。发干县，汉属东郡，晋属阳平郡。刘d曰：唐魏州莘县，汉阳平县地。`x城，即汉东郡茌平县故城，其西南即河津，谓之`x津。后魏置济州于`x城。杜佑曰：`x，即今济阳郡城。`，口交翻；x，音敖。杨正衡曰：`，五劳翻；x，口劳翻。毛晃曰：`，丘交翻；x，牛交翻。或曰：`，音确；x，音爻。〕以太原王亮为长史，天水尹赤为司马，太原薛瓒、略阳权翼为参军。〔姓谱：权本颛顼之后。楚武王使`缗尹权，因以为氏。韩愈权德舆墓碑曰：殷武丁之子降封于权；权，江、汉间国也，周衰，入楚，为权氏。瓒，藏旱翻。〕


     襄与秦兵战，败，亡三万余户，南至荥阳，始发丧。又与秦将高昌、李历战于麻田，〔高昌、李历，本赵将也，时附于秦，故称秦将。荥、洛之间，地名有豆田、麻田，各因人所种艺而名之。〕马中流矢而毙。〔中，竹仲翻。〕弟苌以马授襄，〔苌，仲良翻。〕襄曰：「汝何以自免t」苌曰：「但令兄济，竖子必不敢害苌！」会救至，俱免。尹赤奔秦，秦以赤为并州刺史，镇蒲阪。


     襄遂帅众归晋，送其五弟为质。〔质，音致。〕诏襄屯谯城。襄单骑渡淮，见谢尚于寿春。尚闻其名，命去仗卫，幅巾待之，〔骑，奇寄翻。去，丘吕翻。〕欢若平生。襄博学，善谈论，江东人士皆重之。


     魏主闵既克襄国，因游食常山、中山诸郡。赵立义将军段勤聚胡、羯万余人保据绎幕，〔绎幕县，自汉以来属清河郡。〕自称赵帝。夏，四月，甲子，燕王y遗慕容恪等击魏，慕容霸等击勤。


     魏主闵将与燕战，大将军董闰、车骑将军张温谏曰：〔骑，奇寄翻；下同。〕「鲜卑乘胜锋锐，且彼众我寡，宜且避之；俟其骄惰，然后益兵以击之。」闵怒曰：「吾欲以此众平幽州，斩慕容y；今遇恪而避之，人谓我何！」司徒刘茂、特进郎]相谓曰：「吾君此行，必不还矣，吾等何为坐待戮辱！」皆自杀。〔]，苦亥翻，又音开。〕


     闵军于安喜，〔安喜县，前县曰安险，属中山郡，后汉章帝更名；唐复为安险县，属安州。而定州所治之安喜县，汉卢奴县也。〕慕容恪引兵从之。闵趣常山，〔趣，七喻翻；下同。〕恪追之，及〔【章：十二行本「及」上有「丙子」二字；乙十一行本同；孔本同；张校同。】〕于魏昌之廉台。〔魏昌县，属中山郡，本苦陉，汉章帝改为汉昌，魏文帝改为魏昌，唐为定州唐昌县。魏收地形志：中山毋极县有廉台。盖晋省无极县，廉台遂在魏昌界。〕闵与燕兵十战，燕兵皆不胜。闵素有勇名，所将兵精锐，〔将，即亮翻。〕燕人惮之。慕容恪巡陈，〔陈，读曰阵。〕谓将士曰：「冉闵勇而无谋，一夫敌耳！其士卒饥疲，甲兵虽精，其实难用，不足破也！」闵以所将多步卒，〔将，即亮翻。〕而燕皆骑兵，引兵将趣林中。恪参军高开曰：「吾骑兵利平地，若闵得入林，不可复制。〔复，扶又翻。〕宜亟遣轻骑邀之，既合而阳走，诱致平地，然后可击也。」〔诱，音酉。〕恪从之。魏兵还就平地，恪分军为三部，谓诸将曰：「闵性轻锐，又自以众少，必致死于我。我厚集中军之陈以待之，〔少，诗沼翻。陈，读曰阵；下同。〕俟其合战，卿等从旁击之，无不克矣。」乃择鲜卑善射者五千人，以铁锁连其马，为方陈而前。闵所乘骏马曰朱龙，日行千里。闵左操两刀矛，右执钩戟，以击燕兵，斩首三百余级。望见大幢，知其为中军，直冲之；燕两军从旁夹击，大破之。〔恪以铁锁连马，则闵兵虽致死而陈不可破，两军从旁夹击，则闵兵三面受敌，不败何待！操，千刀翻。幢，直江翻。〕围闵数重，〔重，直龙翻。〕闵溃围东走二十余里，朱龙忽毙，为燕兵所执。燕人杀魏仆射刘群，执董闵、张温及闵，皆送于蓟。〔「董闵」当作「董闰」。〔【章：孔本正作「闰」。冉闵自立事始上卷六年，至是而灭。〕闵子操奔鲁口。高开被创而卒。〔创，初良翻。〕慕容恪进屯常山，y命恪镇中山。


     己卯，冉闵至蓟。y大赦。立闵而责之曰：「汝奴仆下才，何得妄称帝t」闵曰：「天下大乱，尔曹夷狄禽兽之类犹称帝，况我中土英雄，何得不〔【章：十二行本「何得不」作「何为不得」四字；乙十二行本同；孔本同；张校同。】〕称帝邪！」y怒，鞭之三百，送于龙城。


     慕容霸军至绎幕，段勤与弟思聪举城降。〔降，户江翻；下同。〕


     甲申，y遗慕容评及中尉侯龛帅精骑万人攻邺。〔龛，苦含翻。〕癸巳，至邺，魏蒋干及太子智闭城拒守，城外皆降于燕，刘宁及弟崇帅胡骑三千奔晋阳。〔刘宁，刘显将也，以枣强降闵。帅，读曰率。〕


     秦以张遇为征东大将军、豫州牧。


     五月，秦主健攻张琚于宜秋，斩之。


     ②中大饥，人相食，故赵时宫人被食略尽。〔被，皮义翻。〕蒋干使侍中缪嵩、詹事刘猗奉表请降，且求救于谢尚。〔缪，靡幼翻。〕庚寅，王y遣广威将军慕容军、殿中将军慕舆根、右司马皇甫真等帅步骑二万助慕容评攻邺。


     辛卯，燕人斩冉闵于龙城。会大旱、蝗，燕王y谓闵为祟，〔祟，虽遂翻。神祸曰祟。〕遣使祀之，谥曰悼武天王。


     初，谢尚使戴施据枋头，〔遣施之时，指令据枋头。〕施闻蒋干求救，乃自仓垣徙屯棘津，〔棘津，即石济南津，有棘津亭。〕止干使者求传国玺。〔玺，斯氏翻。〕刘猗使缪嵩还邺白干，干疑尚不能救，沈吟未决。〔沈，持林翻。〕六月，施帅壮士百余人入邺，助守三台，绐之曰：「今燕寇在外，道路不通，玺未敢送也。卿且出以付我，我当驰白天子。天子闻玺在吾所，信卿至诚，必多发兵粮以相救饷。」干以为然，出玺付之。施宣言使督护何融迎粮，阴令怀玺送于枋头。〔江南之未得玺也，中原谓之「白版天子」。传国玺至此归晋。蔺相如全璧归赵，赵王擢之，自缪贤舍人为上大夫。戴施能复致累代传国之宝，未闻晋朝以显赏甄之也，何居！〕甲子，蒋干帅锐卒五千及晋兵出战，慕容评大破之，斩首四千级，干脱走入城。


     ゼ咨辏秦主健还长安。〔自宜秋还长安也。〕


     谢尚、姚襄共攻张遇于许昌。秦主健遣丞相东海王雄、卫大将军平昌王菁略地关东，帅步骑二万救之。丁亥，战于颍水之诫桥，〔据晋纪，诫桥，在许昌。〕尚等大败，死者万五千人。尚奔还淮南，襄弃辎重，送尚于芍陂；〔重，直用翻。〕尚悉以后事付襄。〔谢尚既败，姚襄知晋之不足恃，固有去晋之心，矧殷浩又从而速之乎！〕殷浩闻尚败，退屯寿春。秋，七月，秦丞相雄徙张遇及陈、颍、许、洛之民五万余户于关中，〔张遇据有许、颍，岂肯敛手受羁制于人乎！苻雄乘胜以兵威徙之，自此遇之死命制于苻氏矣！〕以右卫将军杨群为豫州刺史，镇许昌。谢尚降号建威将军。


     赵故西中郎将王擢遣使请降，拜擢秦州刺史。〔王擢自石虎时当秦、陇之任。降，户江翻；下同。〕


     丁酉，以武陵王为太宰。


     丙辰，燕王y如中山。


     王午闻魏败，时邓恒已死，〔恒，户登翻。〕午自称安国王。八月，戊辰，燕王y遣慕容恪、封奕、阳骛攻之，午闭城自守，送冉操诣燕军，燕人掠其禾稼而还。〔慕容恪善用兵，知鲁口之未可取，徒久攻以毙士卒，故掠其禾稼，全师而退。金城汤池，非粟不守，孤城之外，春取其麦而秋取其禾，彼将焉仰哉！还，方宣翻，又如字。〕


     庚午，魏长水校尉马愿等开邺城纳燕兵，戴施、蒋干悬缒而下，〔缒，直伪翻。〕奔于仓垣。慕容评送魏后董氏、太子智、太尉申锺、司空条枚严：「枚」改「攸」。】〕等〔条，姓也。周亚夫封条侯，其后以为氏。〕及乘舆服御于蓟。〔乘，绳证翻。〕尚书令王简、左仆射张干、右仆射郎肃皆自杀。燕王y诈云董氏得传国玺献之，赐号奉玺君，赐冉智爵海宾侯。以车锺为大将军右长史；命慕容评镇邺。


     桓温使司马勋助周抚讨萧敬文于涪城，斩之。〔萧敬文据涪城，始九十七卷永和三年。涪，音浮。〕


     谢尚自枋头迎传国玺至建康，百僚毕贺。


     秦以雷弱儿为大司马，毛贵为太尉，张遇为司空。


     殷浩之北伐也，中军将军王羲之以书止之，不听。既而无功，复谋再举。〔复，扶又翻；下所复、故复同。〕羲之遗浩书曰：「今以区区江左，天下寒心，固已久矣，〔寒心者，恐不能自保。遗，于季翻。〕力争武功，非所当作。〔作，为也。〕自顷处内外之任者，〔处，昌吕翻；下而处同。〕未有深谋远虑，而疲竭根本，各从所志，竟无一功可论，遂令天下将有土崩之势；任其事者，岂得辞四海之责哉！〔言殷浩不得辞其责也。〕今军破于外，资竭于内，保淮之志，非所复及，莫若还保长江，督将各复旧镇；〔将，即亮翻。〕自长江以外，羁縻而已。引咎责躬，更为善治，〔治，直吏翻。〕省其赋役，与民更始，庶可以救倒悬之急也！〔保江之说，此王导佐元帝之规摹。世之议者，讥其忘雠忍耻，置中原于度外。若以量时度力、保固本根言之，此策未为非也。至于引咎责躬，省民赋役，所谓善败不亡；诸葛孔明街亭丧师之后，正亦如是而已。〕使君起于布衣，任天下之重，当董统之任，而败丧至此，〔丧，息浪翻。〕恐阖朝群贤未有与人分其谤者。〔朝，直遥翻。〕若犹以前事为未工，故复求之分外，〔分，扶问翻。〕宇宙虽广，自容何所！此愚智所不解也。」〔解，胡买翻，晓也。其后殷浩废黜，卒如羲之之言。〕


     又与会稽王昱笺曰：「为人臣谁不愿尊其主，比隆前世；况遇难得之运哉！顾力有所不及，岂可不权轻重而处之也！〔处，昌吕翻。〕今虽有可喜之会，内求诸己，而所忧乃重于所喜。功未可期，遗黎歼尽，劳役无时，征求日重，以区区吴、越经纬天下十分之九，不亡何待！而不度德量力，〔度，徒洛翻。量，音良。〕不弊不已，此封内所痛心叹悼而莫敢吐诚者也。『往者不可谏，来者犹可追。』〔论语载楚狂接舆之言。〕愿殿下更垂三思，先为不可胜之基，须根立势举，谋之未晚。〔兵法曰：先为不可胜以待敌之可胜。〕若不行，〔此处文意短蹙，恐有脱文。〕恐麋鹿之游，将不止林薮而已！〔吴伍子胥曰：「臣恐麋鹿游于姑苏。」此祖其意而微其言。泽无水曰薮。〕愿殿下废虚远之怀，〔羲之此言，盖讥昱好谈清虚玄远也。，与暂同。〕以救倒悬之急，可谓以亡为存，转祸为福也。」不从。


     九月，浩屯泗口，遣河南太守戴施据石门，荥阳太守刘q据仓垣。浩以军兴，罢遣太学生徒，学校由此遂废。〔元帝建武元年，始立太学，今复以军兴废。校，户教翻。〕


     冬，十月，谢尚遣冠军将军王侠攻许昌，克之。〔冠，古玩翻。侠，户颊翻。〕秦豫州刺史杨群退屯弘农。征尚为给事中，戍石头。


     丁卯，燕王y还蓟。


     故赵将拥兵据州郡者，各遣使降燕；〔将，即亮翻。使，疏吏翻。降，户江翻。〕燕王y以王擢为益州刺史，夔逸为秦州刺史，张平为并州刺史，李历为兖州刺史，高昌为安西将军，刘宁为车骑将军。


     慕容恪安平，〔安平县，前汉属涿郡，后汉安平国，晋属博陵郡，唐属深州。〕积粮，治攻具，将讨王午。〔治，直之翻。〕丙戌，中山苏林起兵于无极，〔无极县，汉属中山国，晋省。「无」，本作「毋」。唐武后万岁通天二年，始改「毋」字为「无」；此当作「毋」。〕自称天子；恪自鲁口还讨林。闰月，戊子，燕王y遣广威将军慕舆根恪攻林，斩之。王午为其将秦兴所杀。吕护杀兴，复自称安国王。〔复，扶又翻。〕


     燕群僚共上尊号于燕王y，y许之。〔上，时掌翻。〕十一月，丁卯，始置百官，以国相封奕为太尉，左长史阳骛为尚书令，右司马皇甫真为尚书左仆射，典书令张为右仆射；〔，香衣翻。〕其余文武，拜授有差。戊辰，y即皇帝位，大赦；自谓获传国玺，改元元玺。追尊武宣王为高祖武宣皇帝，文明王为太祖文明皇帝。〔@谥武宣王，谥文明王。〕时晋使适至燕，〔使，疏吏翻。〕y谓曰：「汝还白汝天子，我承人乏，为中国所推，已为帝矣！」〔谓中国无主，己为士民所推，遂承人乏而即尊位也。〕改司州为中州；建留台于龙都。〔赵置司州于邺。燕初都龙城，时迁于蓟，故建留台于龙城，谓之龙都。〕以玄菟太守乙逸为尚书，专委留务。〔菟，同都翻。〕


     秦丞相雄攻王擢于陇西，擢奔凉州，雄还屯陇东。〔陇东，汉F县地。〕张重华以擢为征虏将军、秦州刺史，特宠待之。〔重华宠待王擢以图秦、陇，岂知擢非苻雄之敌也。〕


     九年〔（癸丑、三五三）〕


     春，正月，乙卯朔，大赦。


     二月，庚子，燕主y立其妃可足浑氏为皇后，〔为可足浑后乱燕张本。可足浑，北方三字姓。〕世子晔为皇太子，皆自龙城迁于蓟宫。


     张重华遣将军张弘、宋修会王擢帅步骑万五千伐秦；〔帅，读曰率。骑，奇寄翻。〕秦丞相雄、卫将军菁拒之，大败凉兵于龙黎，〔新唐书地理志：陇州吴山县有龙盘府、龙盘城。吴山，后魏之南由县地。疑龙县即龙盘也。败，补迈翻；下所败同。〕斩首万二千级，虏张弘、宋修；王擢弃秦州，奔姑臧。秦主健以领军将军苻愿为秦州刺史，镇上。


     三月，交州刺史阮敷讨林邑，破五十余垒。


     赵故卫尉常山李犊聚数千人叛燕。


     西域胡刘康诈称刘曜子，聚众于平阳，自称晋王；夏，四月，秦左卫将军苻飞讨擒之。


     以安西将军谢尚为尚书仆射。


     五月，张重华复使王擢帅众二万伐上，〔复，扶又翻。〕秦州郡县多应之；苻愿战败，奔长安。重华因上疏请伐秦，诏进重华凉州牧。


     燕主y遣卫将军恪讨李犊，犊降，〔降，户江翻；下同。〕遂东击吕护于鲁口。


     六月，秦苻飞攻氐王杨初于仇池，为初所败。〔杨初据险以拒秦，秦兵虽强，故为初所败。败，补迈翻。〕丞相雄、平昌王菁帅步骑四万屯于陇东。


     秦主健纳张遇继母韩氏为昭仪，数于众中谓遇曰：〔数，所角翻。〕「卿，吾假子也。」遇耻之，因雄等精兵在外，阴结关中豪杰，欲灭苻氏，以其地来降。秋，七月，遇与黄门刘晃谋夜袭健，晃约开门以待之。会健使晃出外，晃固辞，不得已而行。遇不知，引兵至门，门不开；事觉，伏诛。于是孔持严：「持」改「特」。】〕起池阳，刘珍、夏侯显起，乔秉起雍，胡阳赤起司竹，呼延毒起灞城，〔池阳县，汉属冯翊，晋属扶风，唐为云阳县，属京兆。县，汉属扶风，晋属始平郡，唐属京兆。雍县，汉属扶风，唐改为天兴县，为凤翔府治所。霸陵县，汉属京兆，晋改曰霸城。「乔秉」，载记作「乔景」，避唐讳也。「孔持」，作「孔特」。，音户。雍，于用翻。〕众数万人，各遣使来请兵。〔使，疏吏翻；下同。〕


     ⑶匾宰笃蜕溆阕裎司空。


     九月，秦丞相雄帅众二万还长安，〔帅，读曰率；下同。〕遣平昌王菁略定上洛，置荆州于丰阳川，〔上洛县，汉西都属弘农郡，东汉属京兆，武帝泰始二年，分置上洛郡，丰阳川在郡界。续汉志，南阳郡析县有丰阳城，后魏太安二年，置丰阳县，左传所谓「司马起丰析」，即其地。刘d曰：唐商州丰阳县，汉商县地，晋分商县置丰阳县，因丰阳川为名。〕以步兵校尉金城郭敬为刺史。雄与清河王法、苻飞分讨孔持等。


     姚襄屯历阳，以燕、秦方强，未有北伐之志，乃夹淮广兴屯田，训厉将士。〔将，即亮翻。〕殷浩在寿春，恶其强盛，〔恶，乌路翻；下同。〕囚襄诸弟，屡遣刺客刺之，〔刺之，七亦翻。〕刺客皆以情告襄。安北将军魏统卒，〔魏统来降，见上七年。〕弟憬代领部曲。浩潜遣憬帅众五千袭之，襄斩憬，并其众。〔憬，古迥翻。〕浩愈恶之，使龙骧将军刘启守谯，〔骧，思将翻。〕迁襄于梁国蠡台，〔司马彪郡国志，睢阳县有庐门亭，城内有高台，甚秀广，巍然介立，超焉独上，谓之蠡台。杜预曰：卢门，宋城南门也。续述记曰：迥道似蠡，故谓之蠡台。蠡，如字；若如述征记之说，音卢戈翻。〕表授梁国内史。


     魏憬子弟数往来寿春，〔数，所角翻。〕襄益疑惧，遣参军权翼使于浩，浩曰：「身与姚平北共为王臣，休戚同之；平北每举动自专，甚失辅车之理，岂所望也！」〔左传曰：辅车相依。杜预注曰：辅，颊；辅车，牙车。车，尺奢翻。〕翼曰：「平北英姿绝世，拥兵数万，远归晋室者，以朝廷有道，宰辅明哲故也。今将军轻信谗慝之言，与平北有隙；愚谓猜嫌之端，在此不在彼也。」浩曰：「平北姿性豪迈，生杀自由，又纵小人掠夺吾马；王臣之体，固若是乎t」翼曰：「平北归命圣朝，〔朝，直遥翻。〕岂肯妄杀无辜！奸宄之人，亦王法所不容也，杀之何害！」浩曰：「然则掠马何也t」翼曰「将军谓平北雄武难制，终将讨之，故取马欲以自卫耳。」浩笑曰：「何至是也！」〔权翼之言，浩之情，故笑。史言浩不能绥御新附。〕


     初，浩阴遣人诱梁安、雷弱儿，使杀秦主健，许以关右之任；弱儿伪许之，且请兵应接。浩闻张遇作乱，健兄子辅国将军黄眉自洛阳西奔，以为安等事已成。冬，十月，浩自寿春师众七万北伐，〔帅，读曰率。〕欲进据洛阳，修复园陵。吏部尚书王彪之上会稽王昱笺，〔上，时掌翻。〕以为：「弱儿等容有诈伪，浩未应轻进。」不从。〔藉使梁、雷果受浩间而杀健，浩亦未能越关、陕以取长安；其欲乘苻黄眉之去而据洛阳，不过欲以修复园陵为功耳。昱遂以为真可立功，而不听王彪之之言，宜桓温得因以废浩而制昱也。〕


     浩以姚襄为前驱。襄引兵北行，度浩将至，〔度，徒洛翻。〕诈令部众夜遁，阴伏甲以邀之。浩闻而追襄至山桑；〔山桑县，前汉属沛郡，后汉属汝南郡，晋属谯郡。按山桑，六朝兵争，为涡阳之地，唐为亳州蒙城县地。〕襄纵兵击之，浩大败，弃辎重，走保谯城。〔重，直龙翻。〕襄俘斩万余，悉收其资仗，使兄益守山桑，襄复如淮南。〔复，扶又翻。〕会稽王昱谓王彪之曰：「君言无不中，〔中，竹仲翻。〕张、陈无以过也！」〔张、陈，谓张良、陈平。〕


     ノ髌骄戳夜张重华有疾，子曜灵u十岁，立为世子，赦其境内。重华庶兄长宁侯祚，有勇力、吏干，〔水经注：金城西平西北四十里有长宁亭。晋室西平郡有长宁县。〕而倾巧善事内外，与重华嬖臣赵长、尉缉等结异姓兄弟。〔尉，姓也。左传有郑大夫尉止。嬖，卑义翻，又博计翻。〕都尉常据请出之，重华曰：「吾方以祚为周公，使辅幼子，君是何言也！」〔托孤之难尚矣，况张重华乎！〕


     谢艾以⒑敝功〔事见九十七卷永和三年。，音肤。〕有宠于重华，左右疾之，谮艾，出为酒泉太守。艾上疏言：「权幸用事，公室将危，乞听臣入侍。」且言「长宁侯祚及赵长等将为乱，宜尽逐之。」十一月，己未，重华疾甚，手令征艾为卫将军，监中外诸军事，辅政；〔监，工衔翻。〕祚、长等匿而不宣。


     丁卯，重华卒，世子曜灵立，称大司马、凉州刺史、西平公。赵长等矫重华遗令，以长宁侯祚为都督中外诸军事、抚军大将军，辅政。〔史言张氏之乱。〕


     殷浩使部将刘启、王彬之攻姚益于山桑，姚襄自淮南击之，启、彬之皆败死。〔启，刘舆之孙也。〕襄进据芍陂。


     赵末，乐陵朱秃、平原杜能、清河丁娆、〔娆，乃了翻，又如绍翻。〕阳平孙元各拥兵分据城邑，至是皆请降于燕；〔降，户江翻。〕燕主y以秃为青州刺史，能为平原太守，娆为立节将军，元为兖州刺史，各留抚其营。


     秦丞相雄克池阳，斩孔持。十二月，清河王法、苻飞克，斩刘珍、夏侯显。


     姚襄济淮，屯盱眙，〔盱眙，音吁怡。〕招掠流民，众至七万，分置守宰，劝课农桑；〔姚襄所为仅如此，而晋人已为之震惧，盖奸雄所窃笑也。〕遣使诣建康罪状殷浩，并自陈谢。〔使，疏吏翻。〕诏以谢尚都督江西&#8231;淮南诸军事、豫州刺史，镇历阳。〔以尚得襄之欢心，既以招抚之，又以备之。〕


     凉右长史赵长等建议，以为「时难未夷，宜立长君，〔难，乃旦翻。长，知两翻。〕曜灵冲幼，请立长宁侯祚。」张祚先得幸于重华之母马氏，马氏许之，乃废张曜灵为凉宁侯，立祚为大都督、大将军、凉州牧、凉公。祚既得志，恣为淫虐，杀重华妃裴氏及谢艾。〔淫者，A其君母；虐者，杀裴妃、谢艾。即此二端，他所淫虐又其余毒也。〕


     燕卫将军恪、抚军将军军、左将军彪严：「彪」改「彭」。】〕等屡荐给事黄门侍郎霸有命世之才，宜总大任。是岁，燕主y以霸为使持节、安东将军、北冀州刺史，镇常山。〕冀州刺史镇信都，今置北冀州于常山。〕


     十年〔（甲寅、三五四）〕


     春，正月，张祚自称凉王，改建兴四十二年为和平元年；〔河西张氏，乃心晋室，奉建兴年号至四十余年，张祚凶淫，改元僭拟，祖父之所不相也。〕立妻辛氏为王后，子太和为太子；封弟天锡为长宁侯，子庭坚为建康侯，〔建康郡，盖张氏所置，张茂分属凉州。〕曜灵弟玄靓为凉武侯；〔靓，疾正翻。〕置百官，郊祀天地，用天子礼乐。尚书马岌切谏，坐免官。〔岌，鱼及翻。〕郎中丁琪复谏曰：「我自武公以来，〔张轨谥武公。复，扶又翻。〕世守臣节，抱忠履谦五十余年，〔履谦，谓未尝建国自王也。惠帝永宁元年，张轨镇泛土，至是五十四年。〕故能以一州之众，抗举世之虏，师徒岁起，民不告疲。殿下勋德未高于先公，而亟谋革命，臣未见其可也。彼士民所以用命，四远所以归向者，以吾能奉晋室故也。今而自尊，则中外离心，安能以一隅之地拒天下之强敌乎！」祚大怒，斩之于阙下。〔自古戮谏臣，未有不亡者也。〕


     故魏降将周成反，〔周成降见上七年。降，户江翻。将，即亮翻。〕自宛袭洛阳。〔宛，于兄翻。〕辛酉，河南太守戴施奔鲔渚。〔水经注：河水过河南巩县，北有山临河，谓之原丘；其下有穴，谓之巩穴，言〔t〕潜通浦北，达于河；直穴有渚，谓之鲔渚。鲔，于轨翻。〕


     秦丞相雄克司竹；胡阳赤奔霸城，依呼延毒。


     中军将军、扬州刺史殷浩连年北伐，师徒屡败，粮械都尽；征西将军桓温因朝野之怨，上疏数浩之罪，请废之。〔数，所具翻。〕朝廷不得已，免浩为庶人，徙东阳之信安。〔东阳郡本会稽西部都尉，吴孙缺Χυ年立郡。信安县，汉献帝初平三年，分太末立新安县，武帝太康元年，更名信安。东阳郡，唐为婺州。信安县，唐为衢州治所。〕自此内外大权一归于温矣。〔史言晋氏失权，由用殷浩违其才。〕


     浩少与温齐名，〔少，诗照翻。〕而心竞不相下，温常轻之浩既废黜，虽愁怨不形辞色，常书空作「咄咄怪事」字。〔咄，当没翻。咄咄，嗟咨语也。〕久之，温谓掾郗超曰：〔掾，于绢翻。郗，丑之翻。〕「浩有德有言，向为令仆，足以仪刑百揆，朝廷用违其才耳。」将以浩为尚书令，以书告之。浩欣然许焉，将答书，虑有谬误，开闭者十数，竟达空函。温大怒，由是遂绝，卒于徙所。以前会稽内史王述为扬州刺史。〔卒，子恤翻。会，工外翻。〕


     二月，乙丑，桓温统步骑四万发江陵；水军自襄阳入均口，至南乡；〔水经注：顺阳郡B阳县有涉都城，沔水径东北；均水于县入沔，谓之均口。B阳与南乡县，汉皆属南阳郡；汉建安中，分南阳右壤立南乡郡，二县属焉；武帝更名顺阳郡，成帝咸康四年，复曰南乡郡。〕步兵自淅川趣武关；析县，前汉属弘农郡，后汉属南阳郡，春秋之白羽也。武关在其西。文颖曰：武关去析县百七十里。贤曰：析，即今邓州内乡县。后魏置淅川县，有淅水；后周并入内乡县。〕命司马勋出子午道以伐秦。〔命勋从梁州出师。〕


     燕卫将军恪围鲁口，三月，拔之。吕护奔野王，遣弟奉表谢罪于燕，燕以护为河内太守。


     姚襄遣使降燕。〔使，疏吏翻。降，户江翻。〕


     燕王y以慕容评为镇南将军，都督秦、雍、益、梁、江、扬、荆、徐、兖、豫十州诸军事，权镇洛水；〔雍，于用翻。〕以慕容强为前锋都督，督荆、徐二州、缘淮诸军事，进据河南。〔此河南，谓大河之南。〕


     桓温别将上洛，获秦荆州刺史郭敬；进击青泥，破之。〔青泥城在蓝田县南。〕司马勋掠秦西鄙，凉秦州刺史王擢攻陈仓以应温。〔赵亡，王擢归张氏，故以凉系之。〕秦主健遣太子苌、〔苌，仲良翻。〕丞相雄、淮南王生、平昌王菁、北平王硕帅众五万军于i柳以拒温。〔土地记曰：蓝田县南有i关，地名i柳，道通荆州。晋地道记曰：关当上洛县西北。帅，读曰率；下同。i，五聊翻。〕夏，四月，己亥，温与秦兵战于蓝田。秦淮南王生单骑突陈，〔骑，奇寄翻；下同。陈，读曰阵。〕出入以十数，杀伤晋将士甚众。温督众力战，秦兵大败；将军桓冲又败秦丞相雄于白鹿原。〔水经注：霸川之西有白鹿原。三秦记曰：丽山西有白鹿原。魏收地形志，京兆蓝田县有白鹿原。又败，补迈翻。〕冲，温之弟也。温转战而前，壬寅，进至灞上。秦太子苌等退屯城南，秦主健与老弱六千固守长安小城，悉发精兵三万，遣大司马雷弱儿等与苌合兵以拒温。三辅郡县皆来降。〔降，户江翻。〕温抚谕居民，使安堵复业。民争持牛酒迎劳，〔劳，力到翻。〕男女夹路观之，耆老有垂泣者，曰：「不图今日复焦倬！」〔复，扶又翻。〕


     秦丞相雄帅骑七千袭司马勋于子午谷，破之，勋退屯女娲堡。


     戊申，燕主y封抚军将军军为襄阳王，左将军彭为武昌王；以卫将军恪为大司马、侍中、大都督、录尚书事，封太原王；镇南将军评为司徒、骠骑将军，封上庸王；〔骠，匹妙翻。〕封安东将军霸为吴王；左贤王友为范阳王，散骑常侍厉为下邳王，散骑常侍宜为庐江王，〔散，悉翻。〕宁北将军度为乐浪王；〔乐浪，音洛琅。〕又封弟桓为宜都王，逮为临贺王，徽为河间王，龙为历阳王，纳为北海王，秀为兰陵王，岳为安丰王，德为梁公，默为始安公，偻为南康公；〔偻，陇主翻。〕子咸严：「咸」改「臧」。】〕〔参考后卷，「咸」，当作「臧」。〕为乐安王，亮为勃海王，温为带方王，涉为渔阳王，ノ中山王；以尚书令阳骛为司空，仍守尚书令。


     命冀州刺史吴王霸徙治信都。〔去年霸治常山。〕初，燕王奇霸之才，故名之曰霸，将以为世子；群臣谏而止，然宠遇犹u于世子。由是y恶之，〔恶，乌路翻；下同。〕以其尝马折齿，更名曰；〔更，工衡翻；下同。，倾雪翻。〕寻以其应谶文，更名曰垂；迁侍中，录留台事，徙镇龙城。垂大得东北之和，y愈恶之，复召还。〔y虽忌垂，卒之复燕祚者垂也。天之所置，其可废乎！〕


     ⑽逶拢江西流民郭敞等〔【章：十二行本「等」下有「千余人」三字；乙十一行本同；孔本同。】〕执陈留内史刘仕，降于姚襄。〔晋南渡后，陈留郡寄治谯郡长垣县界。按载记，刘仕时在堂邑。〕建康震骇，以吏部尚书周闵为中军将军，屯中堂，豫州刺史谢尚自历阳还卫京师，固江备守。


     王擢拔陈仓，杀秦扶风内史毛难。


     北海王猛，少好学，〔少，诗照翻。好，呼到翻。〕倜傥有大志，不屑细务，人皆轻之。猛悠然自得，隐居华阴。〔王猛传：猛，北海剧人，家于魏郡，徐统召而不应，遂隐于华阴山。华阴县，前汉属京兆，后汉、晋属弘农郡。倜，他狄翻。华，户化翻。〕闻桓温入关，披褐诣之，扪虱而京谈当世之务，〔褐，毛布。虱，色栉翻。〕旁若无人。温异之，问曰：「吾奉天子之命，将锐兵十万为旦姓除残贼，〔将，即亮翻。为，于伪翻。〕而三秦豪杰未有至者，何也t」猛曰：「公不远数千里，深入敌境，今长安咫尺而不渡灞水，百姓未知公心，所以不至。」温嘿然无以应，徐曰：「江东无卿比也！」〔猛盖指出温之心事，以为温之伐秦，但欲以功名镇服江东，非真有心于伐罪吊民，恢境境土；不然，何以不渡灞水，径攻长安t此温所以无以应也。然余观桓温用兵，伐秦至灞上，伐燕至枋头，皆乘胜进兵，逼其国都，乃持重观望，卒以取败。盖温，奸雄也，乘胜进兵，逼其国都，冀其望风畏威，有内溃之变也。逼其国都而敌无内变，故持重以待之；情见势屈，敌因而乘之，故至于败。苏子由所谓以智遇智，则其智不足恃者此也。〕乃署猛军谋祭酒。


     温与秦丞相雄等战于白鹿原，温兵不利，死者万余人。初，温指秦麦以为粮，既而秦人悉芟麦，清野以待之，温军乏食。六月，丁丑，徙关中三千余户而归。以王猛为高官督护，〔职为督护，而加之以高官也。魏、晋之间，凡居节镇者，其部将有督护，其后又置高官督护。王敦镇武昌，有高官督护缪坦，〕欲与俱还，猛辞不就。〔猛不肯从温，温岂不欲之邪！盖温军已败，忽忽退师，不暇杀之也。〕


     呼延毒帅众一万从温还。〔帅，读曰率。〕秦太子苌等随温击之，比至潼关，〔比，必寐翻。〕温军屡败，失亡以万数。


     温之屯灞上也，顺阳太守薛珍劝温径进逼长安；〔成帝改顺阳曰南乡郡，既而复旧。〕温弗从。珍以偏师独济，颇有所获。及温退，乃还，显言于众，自矜其勇而咎温之持重；温杀之。


     デ刎┫嘈刍魉韭硌、王擢于陈仓，〔勋自女娲堡会擢攻陈仓。〕勋奔汉中，擢奔略阳。


     秦以光禄大夫赵俱为洛阳〔【章：十二行本「阳」作「州」；乙十一行本同；孔本同；张校同。】〕刺史，镇宜阳。


     秦东海敬武王雄攻乔秉于雍；〔雍，于用翻。〕丙申，卒。秦主健哭之呕血，曰：「天不欲吾平四海邪！何夺吾元才之速也t」〔苻雄，字符才。〕赠魏王，葬礼依晋安平献王故事。雄以佐命元勋，〔【章：十二行本「勋」下有「位兼将相」四字；乙十一行本同；退斋校同。】〕权侔人主，而谦恭泛爱，遵奉法度，故健重之，常曰：「元才，吾之周公也。」


     子坚袭爵。〔坚袭爵东海王。〕坚性至孝，幼有志度，博学多能，交结英豪，吕婆楼、强汪及略阳梁平老皆与之善。〔苻坚事始此。〕


     燕乐陵太守慕容钩，翰之子也，〔慕容翰有破高句丽灭宇文之功。〕与青州刺史朱秃共治厌次。〔厌，于琰翻。〕钩自恃宗室，每陵侮秃。秃不胜忿，〔胜，音升。〕秋，七月，袭钩，杀之，南奔段龛。〔为后燕主诛秃张本。〕


     秦太子苌攻乔秉于雍，八月，斩之，关中悉平。秦主健赏拒桓温之功，以雷弱儿为丞相，毛贵为太傅，鱼遵为太尉，淮南王生为中军大将军，平昌王菁为司空。健勤于政事，数延公卿〔数，所角翻。〕咨讲治道；〔治，直吏翻。〕承赵人苛虐奢侈之后，易以宽简、节俭，崇礼儒士，由是秦人悦之。


     燕大调兵众，〔调，徒钓翻，发也。〕因发诏之日，号曰「丙戌举」。


     九月，桓温还自伐秦，帝遣侍中、黄门劳温于襄阳。〔侍中、黄门侍郎，自魏以来为要近之职。劳，力到翻。〕


     或告燕黄门侍郎宋斌等谋春冉智为主而反，皆伏诛。斌，烛之子心。〔宋烛见九十六卷成帝咸康四年。斌，音彬。〕


     秦太子苌之拒桓温也，为流矢所中，〔中，竹仲翻。〕冬，十月，卒，谥曰献哀。


     燕王y如龙城。


     桓温之入关也，王擢遣使告凉王祚，〔使，疏吏翻。〕言温善用兵，其志难测。祚惧，且畏擢之叛己，遣人刺之。〔刺，七亦翻。〕事泄，祚益惧，大发兵，声言东伐，实欲西保敦煌，〔敦，徒门翻。〕会温还而止。既而遣秦州刺史牛霸等帅兵三千击擢，破之。十一月，擢帅众降秦，〔帅，读曰率。降，户江翻。〕秦以擢为尚书，以上将军啖铁为秦刺史。〔啖，氐姓也。毛晃曰：音徒览翻。〕


     秦王健叔父武都王安自晋还，〔健遣安来请朝命，见上卷六年。〕为姚襄所虏，以为洛州刺史。十二月，安亡归秦，健以安为大司马、骠骑大将军、并州刺史，镇蒲阪。〔骠，匹妙翻。〕


     是岁，秦大饥，米一升值布一匹。






