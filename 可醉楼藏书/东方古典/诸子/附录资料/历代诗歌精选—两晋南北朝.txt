家庭百宝箱系列软件主页
历代诗歌精选―两晋南北朝



进入页次 汉魏 两晋南北朝 唐及五代 宋代 元明清
鲍照诗选 
拟行路难 


奉君金卮之美酒，玳瑁玉匣之雕琴。 
七彩芙蓉之羽帐，九华蒲萄之锦衾。 
红颜零落岁将暮，寒光宛转时欲沉。 
愿君裁悲且减思，听我抵节行路吟。 
不见柏梁铜雀上，宁闻古时清吹音。 
这是《拟行路难》十八首中的第一首，写时光易逝，悲伤无益，不如排忧作乐，同时引出高歌人生之途的崎岖难行。
代出自蓟北门行 


羽檄起边亭，烽火入咸阳。 
征骑屯广武，分兵救朔方。 
严秋筋竿劲，虏阵精且强。 
天子按剑怒，使者遥相望。 
雁行缘石径，鱼贯度飞梁。 
箫鼓流汉思，旌甲被胡霜。 
疾风冲塞起，沙砾自飘扬。 
马毛缩如猬，角弓不可张。 
时危见臣节，世乱识忠良。 
投躯报明主，身死为国殇。 
这是一首写战争的诗。描绘了北方边塞的风光，表现了战士誓死卫国的决心。
范云诗选 
之零陵郡次新亭 


江干远树浮，天末孤烟起。 
江天自如合，烟树还相似。 
沧流未可源，高帆去何已！ 


此诗写行旅中所见的江景，夜暗示出旅人的心情。
别诗 


洛阳城东西，长作经时别。 
昔去雪如花，今来花似雪。 


此诗写朋友间的聚散，表现了深厚的友情。
郭璞诗选 
游仙诗 


京华游侠窟，山林隐遁栖。 
朱门何足荣，未若脱蓬莱。 
临源挹清波，陵冈掇丹荑。 
灵溪可潜盘，安事登云梯。 
漆园有傲吏，莱氏有逸妻。 
进则保龙见，退则触蕃羝。 
高蹈风尘外，长揖谢夷齐。 
该诗名义上是游仙，实际上是歌咏隐逸的乐趣，蔑视以仕宦求取富贵的生活途径，抒发了诗人忧生愤世之情。
何逊诗选 
相送 


客心已百念， 孤游重千里。 
江暗雨欲来， 浪白风初起。 
这是一首留赠送行者的诗，表现了辞友远别的惆怅。
柳恽诗选 
江南曲 


汀洲采白O，日暖江南春。 
洞庭有归客，潇湘逢故人。 
故人何不返？春花复应晚。 
不道新知乐，只言行路远。 
这是一首闺怨诗，写一个女子思念出门的丈夫，但丈夫却另有新欢。
卢思道诗选 
从军行 


朔方烽火照甘泉，长安飞将出祁连。 
犀渠玉剑良家子，白马金羁侠少年。 
平明偃月屯右地，薄暮鱼丽逐左贤。 
谷中石虎经衔箭，山上金人曾祭天。 
天涯一去无穷已，蓟门迢递三千里。 
朝见马岭黄沙合，夕望龙城阵云起。 


庭中奇树已堪攀，塞外征人殊未返， 
白雪初下天山外，浮云直上五原间。 
关山万里不可越，谁能坐对芳菲月？ 
流水本自断人肠，坚冰旧来伤马骨。 
边庭节物与华异，冬霰秋霜春不歇。 
长风萧萧渡水来，归雁连连映天没。 


从军行，军行万里出龙庭。 
单于渭桥今已拜，将军何处觅功名？ 
这是一首写征夫思妇的诗。通过军旅生活与闺中之思的描述，体现了战争给人们带来的痛苦。
陆机诗选 
猛虎行 


渴不饮盗泉水，热不息恶木阴。 
恶木岂无枝？志士多苦心。 
整驾肃时命，杖策将远寻。 
饥食猛虎窟，寒栖野雀林。 
日归功未建，时往岁载阴。 
崇云临岸骇，鸣条随风吟。 
静言幽谷底，长啸高山岑。 
急弦无懦响，亮节难为音。 
人生诚未易，曷云开此衿？ 
眷我耿介怀，俯仰愧古今。 
该诗抒发了作者正直独立的志向不能实现，以及由此产生的彷徨，苦闷之情。
赴洛道中作 


远游越山川，山川修且广。 
振策陟崇丘，案辔遵平莽。 
夕息抱影寐，朝徂衔思往。 
顿辔倚嵩岩，侧听悲风响。 
清露坠素辉，明月一何朗！ 
抚枕不能寐，振衣独长想。 
[作意]该诗是一首行旅诗，描述了作者从家乡到洛阳途中的所见的景象合作者哀伤的心情。
陆凯诗选 
赠范晔诗 


折花逢驿使， 寄与陇头人。 
江南无所有， 聊寄一枝春。 
这是一首赠友的诗，表现了对朋友的深厚感情。
潘岳诗选 
悼亡诗 


荏苒冬春谢，寒暑忽流易。 
之子归穷泉，重壤永幽隔。 
私怀谁克从？淹留亦何益。 
黾勉恭朝命，回心反初役。 
望庐思其人，入室想所历。 
帏屏无仿佛，翰墨有余迹。 
流芳未及歇，遗挂犹在壁。 
怅恍如或存，回遑忡惊惕。 
如彼翰林鸟，双栖一朝只。 
如彼游川鱼，比目中路析。 
春风缘隙来，晨溜承檐滴。 
寝息何时忘，沉忧日盈积。 
庶几有时衰，庄缶犹可击。 
《悼亡诗》三首的第一首，协对亡妻的悼念，表现了真挚的夫妻感情。
陶宏景诗选 
诏问山中何所有赋诗以答 


山中何所有， 岭上多白云。 
只可自怡悦， 不堪持赠君。 
该诗被用来回答帝王的诏问，表达了诗人清高绝俗、无意仕进的志愿。
陶潜诗选 
饮酒 


结庐在人境，而无车马喧。 
问君何能尔，心远地自偏。 
采菊东篱下，悠然见南山。 
山气日夕佳，飞鸟相与还。 
此中有真意，欲辨已忘言。 
该是描述了作者退隐后安贫乐道、悠然自得的心情。
归园田居 


少无适俗韵，性本爱丘山。 
误落尘网中，一去三十年。 
羁鸟恋旧林，池鱼思故渊。 
开荒南野际，守拙归田园。 
方宅十余亩，草屋八九间。 
榆柳荫后檐，桃李罗堂前。 
暧暧远人村，依依墟里烟。 
狗吠深巷中，鸡鸣桑树颠。 
户庭无尘杂，虚室有余闲。 
久在樊笼里，复得返自然。 
该诗是诗人自彭泽归隐后写的，旨在说明脱离官场，归隐田园的乐趣。
咏荆轲 


燕丹善养士，志在报强嬴。 
招集百夫良，岁暮得荆卿。 
君子死知己，提剑出燕京。 
素骥鸣广陌，慷慨送我行。 
雄发指危冠，猛气冲长缨。 
饮饯易水上，四座列群英。 
渐离击悲筑，宋意唱高声。 
萧萧哀风逝，淡淡寒波生。 
商音更流涕，羽奏壮士惊。 
心知去不归，且有后世名。 
登车何时顾，飞盖入秦庭。 
凌厉越万里，逶迤过千城。 
图穷事自至，豪主正征营。 
惜哉剑术疏，奇功遂不成。 
其人虽已没，千载有余情。 
这是一首咏史诗。通过对荆轲侠骨豪情的歌颂，抒发了诗人仇视暴虐，赞美正义与忠贞的感情。
王褒诗选 
渡河北 


秋风吹木叶， 还似洞庭波。 
常山临代郡， 亭障绕黄河。 
心悲异方乐， 肠断陇头歌。 
薄暮临征马， 失道北山阿。 
这是一首旅途抒怀的诗，表现了诗人远游异乡的感伤情绪。
王籍诗选 
入若耶溪 


何泛泛，空水共悠悠。 
阴霞生远岫，阳景逐回流。 
蝉噪林逾静，鸟鸣山更幽。 
此地动归念，长年悲倦游。 
这是一首山水诗，通过对山川景物的描绘，抒发辞官归隐的思想。
吴均诗选 
山中杂诗 


山际见来烟，竹中窥落日。 
鸟向檐上飞，云从窗里出。 
写出了山中幽居所见的景象，同时表达了诗人澹远闲适的心情。
答柳恽 


清晨发陇西，日暮飞狐谷。 
秋月照层岭，寒风扫高木。 
雾露夜侵衣，关山晓催轴。 
君去欲何之？参差间原陆。 
一见终无缘，怀悲空满目。 
这是一首答赠的诗，同时也是送行的诗。写送别的情景，表现了朋友间的深厚感情。
萧悫诗选 
秋思 


清波收潦日， 华林鸣籁初。 
芙蓉露下落， 杨柳月中疏。 
燕帏缃绮被， 赵带流黄裾。 
相思阻音息， 结梦感离居。 
这是一首触物伤情，抒发相思的诗。
萧衍诗选 
河中之水歌 


河中之水向东流， 洛阳女儿名莫愁。 
莫愁十三能织绮， 十四采桑南陌头。 
十五嫁为卢家妇， 十六生儿字阿侯。 
卢家兰室桂为梁， 中有郁金苏合香。 
头上金钗十二行， 足下丝履五文章。 
珊瑚挂镜烂生光， 平头奴子提履箱。 
人生富贵何所望？ 恨不嫁与东家王。 
写一个女子嫁到了富贵人家，未能与自己心爱的人结合，故虽有荣华而无富贵。
谢灵运诗选 
登江中孤屿 


江南倦历览，江北旷周旋。 
怀新道转迥，寻异景不延。 
乱流趋孤屿，孤屿媚中川。 
云日相晖映，空水共澄鲜。 
表灵物莫赏，蕴真谁为传。 
想像昆山姿，缅邈区中缘。 
始信安期术，得尽养生年。 
这是一首游览山水之作，并由游览而生出遁世求仙之想。
登池上楼 


潜虬媚幽姿，飞鸿响远音。 
薄霄愧云浮，栖川怍渊沉。 
进德智所拙，退耕力不任。 
徇禄反穷海，卧疴对空林。 
衾枕昧节候，褰开暂窥临。 
倾耳聆波澜，举目眺岖隆 
初景革绪风，新阳改故阴。 
池塘生春草，园柳变鸣禽。 
祁祁伤豳歌，萋萋感楚吟。 
索居易永久，离群难处心。 
持操岂独古，无闷征在今。 
写诗人久病初起时登楼所见，同时表达了居官与遁世的矛盾心情。
石壁精舍还湖中作 


昏旦变气候，山水含清晖。 
清晖能娱人，游子忘归。 
出谷日尚早，入舟阳已微。 
林壑敛暝色，云霞收夕霏。 
芰荷迭映蔚，蒲稗相因依。 
披拂趋南径，愉悦偃东扉。 
虑澹物自轻，意惬理无违。 
寄言摄生客，试用此道推。 
这是一首记游诗，写出由游览而悟出的理趣。
谢I诗选 
之宣城郡出新林浦向板桥 


江路西南永，归流东北骛。 
天际识归舟，云中辨江树。 
旅思倦摇摇，孤游昔已屡。 
既欢怀禄情，复协沧州趣。 
嚣尘自兹隔，赏心于此遇。 
虽无玄豹姿，终隐南山雾。 
这是一首旅途中写景抒怀的诗，表现了诗人甘愿远离尘俗、全身避祸的思想。
玉阶怨 


夕殿下珠帘，流萤飞复息。 
长夜缝罗衣，思君此何极？ 
该诗写出了宫女的哀怨。
暂使下都夜发新林至京邑赠西府同僚 


大江流日夜，客心悲未央。 
徒念关山近，终知返路长。 
秋河曙耿耿，寒渚夜苍苍。 
引领见京室，宫雉正相望。 
金波丽T鹊，玉绳低建章。 
驱车鼎门外，思见昭丘阳。 
驰晖不可接，何况隔两乡。 
风云有鸟路，江汉限无梁。 
常恐鹰隼击，时菊委严霜。 
寄言W罗者，寥廓已高翔。 
这是诗人从荆州被召回京城建康途中寄给往日同僚的诗，不仅抒发了对故友的眷恋之情，而且还表达了对构陷者的讥嘲。
晚登三山还望京邑 


灞逋长安，河阳视京县。 
白日丽飞甍，参差皆可见。 
余霞散成绮，澄江静如练。 
喧鸟覆春洲，杂英满芳甸。 
去矣方滞淫，怀哉罢欢宴。 
佳期怅何许，泪下如流霰。 
有情知望乡，谁能I不变？ 
这首诗写三山所见的美景，以及由此触发的思乡之情。
徐陵诗选 
关山月 


关山三五月，客子忆秦川。 
思妇高楼上，当窗应未眠。 
星旗映疏勒，云阵上祁连。 
战气今如此，从军复几年！ 
写征戍边疆的军人怀念妻子之情。
薛道衡诗选 
昔昔盐 


垂柳覆金堤，蘼芜叶复齐。 
水溢芙蓉沼，花飞桃李蹊。 
采桑秦氏女，织锦窦家妻。 
关山别荡子，风月守空闺。 
恒敛千金笑，长垂双玉啼。 
盘龙随镜隐，彩凤逐帷低。 
飞魂同夜鹊，倦寝忆晨鸡。 
暗牖悬蛛网，空梁落燕泥。 
前年过代北，今岁往辽西。 
一去无消息，那能惜马蹄。 
这是一首闺怨诗，表现了女子独守空房的哀愁与无聊。
人日思归 


入春才七日， 离家已二年。 
人归落雁后， 思发在花前。 
这是一首思乡诗。相传诗人出使陈国时，在江南思念北方家乡所作。
颜延之诗选 
阮步兵 


阮公虽沦迹，识密鉴亦洞。 
沉醉似埋照，寓词类托讽。 
长啸若怀人，越礼自惊众。 
物故不可论，涂穷能无恸。 
这是一首歌咏历史人物的诗。通过对阮籍外表放浪形骸而内心愤世嫉俗的赞扬，表现了作者忧郁不得志的情怀。
阴铿诗选 
渡青草湖 


洞庭春溜满，平湖锦帆张。 
沅水桃花色，湘流杜若香。 
穴去茅山近，江连巫峡长。 
带天澄迥碧，映日动浮光。 
行舟逗远树，度鸟息危樯。 
滔滔不可测，一苇讵能航？ 
这是一首写景诗。写出了青草湖的浩淼无际。
江津送别刘光禄不及 


依然临送渚，长望倚河津。 
鼓声随听绝，帆势与云邻。 
泊处空余鸟，离亭已散人。 
林寒正下叶，钓晚欲收纶。 
如何相背远，江汉与城。 
这是一首送别诗。写诗人本欲到渡头送友，但到达时船已离岸，因而倍觉惆怅。
庾信诗选 
拟咏怀 


榆关断音信， 汉使绝经过。 
胡笳落泪曲， 羌笛断肠歌。 
纤腰减束素， 别泪损横波。 
恨心终不歇， 红颜无复多。 
枯木期填海， 青山望断河。 
《拟咏怀》二十七首中的第七首，是仿效阮籍《咏怀》而作的。写诗人羁留北方，不得南归的苦闷。
寄王琳 


玉关道路远， 金陵信使疏。 
独下千行泪， 开君万里书。 
这是一首寄给朋友的诗，是在收到朋友来信后所写的回信。
寄徐陵 


故人倘思我， 及此平生时。 
莫待山阳路， 空闻吹笛悲。 
这是诗人羁留北方时寄给南方故友的诗，表现了深厚的友情与对现实的悲愤。
张华诗选 
情诗 


游目四野外，逍遥独延伫。 
兰蕙缘清渠，繁华荫绿渚。 
佳人不在兹，取此欲谁与？ 
巢居知风寒，穴处识阴雨。 
不曾远别离，安知慕俦侣？ 
《情诗》共五首，都是夫妻赠答之词。这是第五首，表现了游子对妻子的思念。
张协诗选 
杂诗 


秋夜凉风起，清气荡暄浊。 
蜻}吟阶下，飞蛾拂明烛。 
君子从远役，佳人守茕独。 
离居几何时，钻燧忽改木。 
房栊无行迹，庭草萋以绿。 
青苔依空墙，蜘蛛网四屋。 
感物多所怀，沉忧结心曲。 
《杂诗》共十首，这是第一首，写女子怀念远行在外的丈夫。
左思诗选 
咏史 


弱冠弄柔翰，卓荦观群书。 
著论准过秦，作赋拟子虚。 
边城苦鸣镝，羽檄飞京都。 
虽非甲胄士，畴昔览穰苴。 
长啸激清风，志若无东吴。 
铅刀贵一割，梦想骋良图。 
左眄澄江湘，右盼定羌胡。 
功成不受爵，长揖归田庐。 
写诗人的才能出众，渴望立功报国的志愿和功成不受赏的节操。
招隐 


杖策招隐士，荒途横古今。 
岩穴无结构，丘中有鸣琴。 
白云停阴冈，丹葩曜阳林。 
石泉漱琼瑶，纤鳞或浮沉。 
非必丝与竹，山水有清音。 
何事待啸歌？灌木自悲吟。 
秋菊兼糇粮，幽兰间重襟。 
踌躇足力烦，聊欲投吾簪。 
歌咏隐士生活，表现了诗人向往之然，鄙视尘俗的情志。
历代诗歌精选当前页:两晋南北朝
进入页次 汉魏 两晋南北朝 唐及五代 宋代 元明清



家庭百宝箱系列软件 秦堤居士精心编制 版权所有 侵权必究