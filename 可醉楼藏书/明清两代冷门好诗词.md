# 明、清两代有哪些真正好的诗词？

> 明清小说里的那些就算了，最好能列举点不常见的。

## Titanium

定是清代常州词派开创者张惠言的《水调歌头 春日赋示杨生子掞》五首

其一

	东风无一事，妆出万重花。闲来阅遍花影，唯有月钩斜。我有江南铁笛，要倚一枝香雪，吹澈玉城霞。清影渺难即，飞絮满天涯。
	飘然去，吾与汝，泛云槎。东皇一笑相语：芳意在谁家？难道春花开落，更是春风来去，便了却韶华？花外春来路，芳草不曾遮。

其二

	百年复几许，慷慨一何多。子当为我击筑，我为子高歌。招手海边鸥鸟，看我胸中云梦，蒂芥近如何？楚越等闲耳，肝胆有风波。
	生平事，天付与，且婆娑。几人尘外相视，一笑醉颜酡。看到浮云过了，又恐堂堂岁月，一掷去如梭。劝子且秉烛，为驻好春过。

其三

	疏帘卷春晓，蝴蝶忽飞来。游丝飞絮无绪，乱点碧云钗。肠断江南春思，粘著天涯残梦，剩有首重回。银蒜且深押，疏影任徘徊。
	罗帷卷，明月入，似人开。一尊属月起舞，流影入谁怀？迎得一钩月到，送得三更月去，莺燕不相猜。但莫凭阑久，重露湿苍苔。

其四

	今日非昨日，明日复何如？朅来真悔何事，不读十年书。为问东风吹老，几度枫江兰径，千里转平芜。寂寞斜阳外，渺渺正愁予！
	千古意，君知否？只斯须。名山料理身後，也算古人愚。一夜庭前绿遍，三月雨中红透，天地入吾庐。容易众芳歇，莫听子规呼。

其五

	长鑱白木柄，劚破一庭寒。三枝两枝生绿，位置小窗前。要使花颜四面，和着草心千朵，向我十分妍。何必兰与菊，生意总欣然。
	晓来风，夜来雨，晚来烟。是他酿就春色，又断送流年。便欲诛茅江上，只恐空林衰草，憔悴不堪怜。歌罢且更酌，与子绕花间。

## 小长芦钓鱼师

> 当年博浪金椎，惜乎不中秦皇帝！

明词向来是重灾区。应该没几人答吧。
推荐几个明人的。

陈霆(1479——1560？)，字声伯，号水南，浙江德清人，词以长调为佳。喜欢运用对偶句，使得他的词作体现出一个法度整饬、气体整健的风格，《四库全书总目提要》称其词“豪迈激越，犹有苏辛遗范”，大致不错。不过再仔细研读，还有白石的味道。东坡之放旷，稼轩之雄健，白石之冷峭，三者调和，即是陈霆词的主导风格。

陈霆词有豪放语，雄奇语，如《渔家傲 志渔卷》：“借得桐江丝一缕，要将白日竿头系”；《念奴娇 送人之南雍》：“长剑横秋天地小，匹马临风踔立”之类。然而陈霆更着意追求清空冷峭之境，力避热俗与软媚。其词格调之高远，与此大有关系。

如《点绛唇 渔舟吹笛》：

	碧水澄秋，丝纶卷尽斜阳影。
	小舟维定，蓼岸西风冷。

	横管孤吹，有调无人听。
	长江静，眠鸥惊醒，冲入苍烟暝。

“丝纶卷尽斜阳影。”稍觉尖新，然而整首词意境浑成，清空幽眇，可以感觉到白石词风的影响。

又如《念奴娇 梅》：

	暗香浅水，被西山扶上，一痕冰月。
	瘦鹤伶仃人未寝，坐待茶烟清发。
	十五年间，四千里外，曾作罗浮客。
	参横斗转，不堪酒散人别。

	天意放我清闲，夜寒鹤氅，重踏西湖雪。
	醉眼朦胧花惨惨，道是相逢愁绝。
	林樾闲人，水涯幽士，千古还高洁。
	和羹休论，笛声且为吹彻。

《念奴娇 墨芙蓉》：

	孤芳无主，被西风送与，一天愁色。
	顾影含羞还有恨，彩笔怎生描得。
	蘋白如矜，蓼红自倚，真意谁能识。
	影娥池古，晚妆犹剩香墨。

	惆怅别浦芳洲，水云静处，佩冷菱歌寂。
	幽梦偶随归燕化，荏苒乌衣消息。
	浊世堪惊，缁尘易染，清泪空狼藉。
	江南望断，一痕月照凉夕。

又其他词摘句如《念奴娇 桂岩》：“凉浴山河风露下，冷浸一枝秋碧。”《念奴娇 雪》：“扁舟兴尽，空载黄昏月。”《踏莎行 九鸾图》：“梦魂清断夜三更，一江明月芦花冷。”都是一样的清空境界，都是一样的冷调子。

明代中后期，词被散曲侵淫异化已到一定程度，许多词人对词的本色个性表现得相当淡漠，而陈霆仍能坚守词之疆界，在当时词坛上算是较为清醒者之一。

张綖(1484？——1540)，字世文，一作世昌，高邮人，自号南湖居士。是把词分为婉约和豪放二派的始作俑者。张綖是个少游粉，号称“秦观再来”，论词以婉约为正，以秦观为范式。虽存词只有三十馀首，但无差劣之作。尤为突出的是，这些词以北宋名家词为典范，含蓄蕴藉。如：

生查子

	凉飔动翠帘，门掩清秋夜。
	不住寒螀鸣，奈此孤灯下。

	玉人来不来，月上葡萄架。
	犹自倚栏杆，宿鸟都飞罢。

临江仙

	十里红楼依绿水，当年多少风流？
	高城重上使人愁。
	远山将落日，依旧上帘钩。

	一曲琵琶思往事，青衫泪满江州。
	访邻休问杜家秋。
	空烟沙外鸟，残雪渡旁舟。

菩萨蛮

	星河昨夜天如洗，满楼客梦西风里。
	秋水浸银塘，芙蓉印骨凉。

	倚阑愁未散，又是新来雁。
	莫望短长亭，归心正渺冥。

又如其他摘句如《画堂春》：“流莺啼遍绿杨枝，满院花飞”；《柳梢青》：“无限相思，夕阳窗外，新月墙东”；《鹧鸪天 悼亡》：“五更檐外风和雨，并入罗衾做晓寒”；《醉花阴》：“莫道还多愁，镇日无人，黄菊都开遍”。这些词作及断句用笔雅洁，多写静境，使人感觉风流而蕴藉，绮艳而有格调，情思幽深而不浮热。

张綖满词无多，较佳者即《明词综》采入的《风流子》一首：

	新阳上帘幌，东风转、又是一年华。
	正驼褐寒侵，燕钗春袅；
	句翻词客，簪斗宫娃。
	堪娱处、林莺啼暖树，渚鸭睡晴沙。
	绣阁轻烟，剪灯时候；
	青旌残雪，卖酒人家。

	此时因重省，瑶台畔、曾遇翠盖香车。
	惆怅尘缘犹在，密约还赊。
	念鳞鸿不见，谁传芳信？
	潇湘人远，空采蘋花。
	无奈疏梅风景，碧草天涯。

与明人其他慢词相比，这首词亦有长于控束、用笔沉着的优点，而绝不流于松懈浮滑。从这首词也能看出秦观词影响的痕迹来。

文徵明(1470——1559)，字徵仲，号衡山，苏州人。与祝允明、唐寅、徐祯卿并称“吴中四才子”(都懂得)，诗词成就挺高，但被书画名气掩盖。文徵明出身东南著名文化家族，词风雅洁、细润，绝不染曲子作风。今存词五十首。

我最爱他题咏岳飞的那首满江红

	拂拭残碑，敕飞字，依稀堪读。
	慨当初，倚飞何重，后来何酷。
	岂是功成身合死，可怜事去言难赎。
	最无辜，堪恨更堪悲，风波狱。

	岂不念，封疆蹙；
	岂不念，徽钦辱。
	念徽钦既返，此身何属。
	千载休谈南渡错，当时自怕中原复。
	笑区区、一桧亦何能，逢其欲。

此词以民族英雄岳飞的悲剧遭际为依托，笔端饱蘸激情，具有很强的艺术感染力。词中文徵明直接把批判的矛头指向幕后的宋高宗！写得慷慨激昂，痛快淋漓！

文徵明的小令都具有独立自足的画面感，词作多画意，一首词就是一幅山水画。比如《渔父词》十二首中四季各选一首：

	白鹭群飞水映空，河豚吹絮日融融。
	溪柳绿，野桃红，闲弄扁舟锦浪中。

	江鱼欲上雨萧萧，楝子风生水渐高。
	停短棹，驻轻桡，杨柳湾头避晚潮。

	月照蒹葭霞有光，木兰轻楫篾头航。
	烟默默，水苍苍，一片蘋花十里香。

	雪晴溪岸水流澌，闲罩冰鳞掠岸归。
	收晚钓，傍寒矶，满篷斜日晒蓑衣。

上述是题画词，不是题画词亦如此。

南乡子

	轻暖逗春肌，
	满眼新娇睡起迟。
	燕子不来三月尽，依依，
	手拈残花玉一枝。

	风袅鬓云垂，
	无限闲愁隐翠眉。
	好梦不成春自去，相思，
	只有青团扇子知。

陆深(1477——1544)，初名荣，字子渊，号俨山，上海人。有词三十馀首。

陆深后期在京任侍读学士时，与夏言、严嵩多有唱和。词中用苏轼《念奴娇 赤壁怀古》韵唱和最多。

念奴娇 秋日还乡

	大江东去，是吾家、一段画奁中物。
	襟带五湖吞百渎，说甚黄州赤壁。
	两岸芦汀，一湾柳浪，海涌潮头雪。
	沧浪声里，渔翁也是豪杰。

	明年准拟归来，轻舟短棹，两腋清风发。
	春水稳如天上坐，闲看浮沤兴灭。
	黄歇穿沙，袁崧筑垒，到处堪晞发。
	鲈鱼莼菜，一任江天岁月。

上片写故乡风物，颇有思致。下片设想归来情景。总体看虽有拾凑处或未精处，然而通体格调轩豁疏快，仍有潇洒夷旷之致。

陆深的小词亦颇有风致，如：

木兰花令 初夏即事

	清明时候催花雨，又早是红英辞树。
	愔愔情思碧纱橱，睡起槐荫最深处。　

	衷肠没个人堪语，屈指流年暗中数。
	无奈雕梁紫燕儿，春社飞来秋社去。

丑奴儿 咏阁前芍药

	问花底事花无语，倚遍南轩。
	香沁瑶绢，手捻高枝著眼看。

	养花天气阴晴半，云翳风喧。
	默默凭栏，弹指年光韵转圜。

浣溪沙 都下思家

	绿送蛟冰出御沟，
	黄回鹅柳覆朱楼，
	一场春睡替春愁。

	踪迹似鸿浑未定，
	岁华如水只东流，
	家在青山碧海头。

感慨时光流逝与思乡思归。是其词作的两个基本主题。《浣溪沙》一词下片尤为精彩，“家在青山碧海头”，与其词《木兰花令》词“无线幽怀午梦馀，忆在江南水风处”，皆堪称佳句。

## GDFang

> 金箍当头，欲说还休

不太懂诗，所以只说词吧

公元1368年，朱元璋灭元，建立国祚275年的明朝

明朝的词，钱允治在《国朝诗余序》上说“我朝屏诗赋，以经术程士。士不囿于俗，见多染指，非不斐然，然求其专工称丽，千万之一耳。”又说“骚坛之士，施为拈弄，才为句掩，趣为理湮，体段虽存，鲜能当行。” 虽然明词谈不上陈廷焯说的“词至于明，而词亡矣”，但是其衰败是不容质疑的，不仅是相对于两宋的衰败，相比于金元，也不多见出彩之色。

明初词仍以明初三大家刘基、宋濂、高启，吴中四士高启、杨基、张羽、徐贲为最高成就

刘基

《眼儿媚》

	烟草萋萋小楼西，云压雁声低。两行疏柳，一丝残照，数点鸦栖。
	春山碧树秋重绿，人在武陵溪。无情明月，有情归梦，同到幽闺。

这首词几乎全用白描，画面犹如清婉无比的工笔小幅，意境尤见匀和。陈霆《渚山堂词话》“云压雁声低 与 春山碧树秋重绿”二语动人。

《青门引》

	采采黄金蕊，遥见晚山横翠。重门深掩一庭风，沽来淡酒，能得几回醉。
	草黄云白鸿千里，落日寒烟起。相怜自有明月，照人肺腑清如水。

大儒为诗词，遣兴于字句间。主意朴素，意境信手拈来，点缀安排自成佳境。这也代表了明初时文人的基本思想格调

沈雄《古今词话》引江尚质语“评家谓 相怜两句 妙丽入神”

《水龙吟》

	鸣风雨潇潇，侧身天地无刘表。啼鹃迸泪，落花飘恨，断魂飞绕。月暗云霄，星沈烟水，角声清袅。问登楼王粲，镜中白发，今宵又添多少。
	极目乡关何处，渺青山髻螺低小。几回好梦，随风归去，被渠遮了。宝瑟弦僵，玉笙指冷，冥鸿天杪。但侵阶莎草，满庭绿树，不知昏晓。

浙江大学陈志明教授考定这首长调作于刘基在投身朱元璋之前。其中对于前途的迷惘和对归宿的寻求不难发现。

刘基《写情集》长调向来为人诟病“空滞”，虽然不如小令清工自然，但不乏佳构。

明初著名学者陶宗仪

《南浦》

	如此好溪山，羡云屏九叠，波影涵素。暖翠隔红尘，空明里，着我扁舟容与。高歌鼓袣，鸥边长是寻盟去。头白江南，看不了，何况几番风雨。
	画图依约天开，荡清晖，别有越中真趣。孤啸拓篷窗，幽情远，都在酒瓢茶具。水葓摇晚，月明一笛潮生浦。欲问渔郎无恙否？回首武陵何许。

词头有一序，先生一生为文，词序并美，有兴趣的同学可以找到参看。

明初词者特别喜欢桃花源记的典故，大概和他们心境相关吧。这首词以写景取胜，而又极显作者清高之人格。《历代词话》评“其高致可想见也。”

杨基

《清平乐》

	欺烟困雨，拂拂愁千缕。曾把腰枝羞舞女，赢得轻盈如许。
	犹寒未暖时光，将昏渐晓池塘。记取春来杨柳，风流全在轻黄。

词为咏柳，是杨梦载词温雅纤丽词风的代表作品。

明朝中期从明宪宗成化到明穆宗隆庆时期 以杨慎、王世贞为首

但是我决定先给大家看一下茶陵诗派文坛领秀李东阳的一首《雨中花》题画

	正爱月来云破，那更柳眠花卧。帘幕风微，秋千人静，酒尽春无那。
	迢递高楼孤寂坐，缥渺笛声飞堕。恨曲短宵长，院深墙迥，凭仗风吹过。

李东阳高居台阁四十余年，但这首词写主张比兴，并不空洞

个人非常喜欢文徵明的书法，“文徵明书法温润秀劲，稳重老成，法度谨严而意态生动。虽无雄浑气势，却具晋唐风致。”可以说文徵明词也有这个特点

《满江红》

	漠漠轻阴，正梅子、弄黄时节。最恼是、欲晴还雨，乍寒又热。
	燕子梨花都过也，小楼无那伤春别。傍阑干、欲语更沈吟，终难说。
	一点点，杨花雪；一片片，榆钱荚。渐西垣日隐，晚凉清绝。
	池面盈盈清浅水，柳梢淡淡黄昏月。是何人、吹彻玉参差，情凄切。

陈廷焯《词则》赞“芊绵婉丽，有北宋遗风”

《满江红》

	拂拭残碑，敕飞字、依稀堪读。慨当初、依飞何重，后来何酷。岂是功高身合死，可怜事去言难赎。最无端、堪恨又堪悲，风波狱。
	岂不念，疆圻蹙；念徽钦既返，此身何属。千载休谈南渡错，当时自怕中原复。笑区区、一桧亦何能，逢其欲。

《词统》卷十二载，“夏侯桥沈润卿掘地，发掘出宋高宗赐岳飞手敕刻石，文徵明见后感慨万分，随做此词。”碑文参看，每每读之，自己也感慨万分。

出去一下，晚上回来继续

## 冷清秋

> 芝兰生于深林，不以无人而不芳。

必须有明初诗人高启的这篇《登金陵雨花台望大江》啊！全诗如下：

	大江来从万山中，山势尽与江流东。
	钟山如龙独西上，欲破巨浪乘长风。
	江山相雄不相让，形胜争夸天下壮。
	秦皇空此瘗黄金，佳气葱葱至今王。
	我怀郁塞何由开，酒酣走上城南台；
	坐觉苍茫万古意，远自荒烟落日之中来！
	石头城下涛声怒，武骑千群谁敢渡？
	黄旗入洛竟何祥，铁锁横江未为固。
	前三国，后六朝，草生官阙何萧萧。
	英雄乘时务割据，几度战血流寒潮。
	我生幸逢圣人起南国，祸乱初平事休息。
	从今四海永为家，不用长江限南北。

气势豪放，音韵铿锵，舒卷自如，纵横随意，有盛唐气象。尽管最后两句画蛇添足了。

## 四海狼煙美少年

> 看坟爱好者/女朋友是一只黄白花喵

然而陈子龙作为明诗冠冕，为什么只有人提他的词呢我和我的毕业论文不服……

钱钟书先生在《谈艺录》中认为：“陈卧子大才健笔，足以殿有明一代之诗而无愧，又丁百六阳九之会，天意昌诗，宜若可以悲壮苍凉，上继简斋（陈与义）、遗山（元好问）之学杜。乃读其遗集，终觉伟丽之致，多于苍楚。” “伟丽”与“苍楚”是陈子龙诗歌的两个特征，对应陈子龙名士与英雄的两面人格，可谓相得益彰。

秋日杂感客吴中作

一

	满目山川极望哀，周原禾黍重徘徊。
	丹枫锦树三秋丽，白雁黄云万里来。
	夜雨荆榛连茂苑，夕阳麋鹿下胥台。
	振衣独上要离墓，痛哭新亭一举杯。

二

	行吟坐啸独悲秋，海雾江云引暮愁。
	不信有天常似醉，最怜无地可埋忧。
	荒荒葵井多新鬼，寂寂瓜田识故侯。
	见说五湖供饮马，沧浪何处着渔舟？

易水歌

	赵北燕南之古道，水流汤汤沙皓皓。送君迢遥西入秦，天风萧条吹白草。
	车骑衣冠满路旁，《骊驹》一唱心茫茫。手持玉觞不能饮，羽声飒沓飞清霜。
	白虹照天光未灭，七尺屏风袖将绝。督亢图中不杀人，咸阳殿上空流血。
	可惜六合归一家，美人钟鼓如云霞。庆卿成尘渐离死，异日还逢博浪沙。

寄赠舒章

	明月下瑶京，照我吴江水。与君新结交，光辉耀乡里。
	结交俱少年，颜色芙蓉鲜。子若云中龙，夭矫清汉前。
	予如天际鹤，徘徊思九仙。挥手笑卿相，脱口必豪贤。
	春风芳草绿，携手出平川。连倾白玉巵，倒执珊瑚鞭。
	醉题《鹦鹉赋》，绢素飞轻烟。吴姬白团扇，蜀客红锦笺。
	黄云合秋塞，日色澹无边。饮马陇头水，呼鹰原上田。
	手挽两角弓，目欲空燕然。并坐高堂上，自拨鹍鸡弦。
	浩荡亦何有，别离两分手。前年子上书，待诏金门久。
	去年予就官，亦自甘升斗。送我姑胥台，忆汝飞狐口。
	归来秋已深，草草陈杯酒。扬舲指越郡，三夕梦我友。
	书达种山阳，知汝发钱塘。去谒三天子，笑傲白云乡。
	玉女指丹井，解衣泻温汤。岁星天上落，戏弄轩辕旁。
	予行山阴道，揽秀凌沧茫。晨兴事案牍，薄暮携壶觞。
	小隐镜湖曲，将裹云门粮。窈窕香炉岸，枕席日相望。
	君下富阳江，夹岸几垂杨。定过西陵渡，同采若耶芳。
	人生重俦匹，难遇复难忘。莫以门前路，便同参与商。

岁晏仿子美同谷七歌

	西京遗老江南客，大泽行吟头欲白。
	北风烈烈倾地维，岁晏天寒摧羽翮，
	阳春白日不相照，剖心堕地无人惜。
	呜呼一歌兮声彻云，仰视穹苍如不闻。

	短衣皂帽依荒草，卖饼吹箫杂佣保，
	罔两相随不识人，豺狼塞道心如捣，
	举世茫茫将诉谁，男儿捐生苦不早。
	呜呼二歌兮血泪红，煌煌大明生白虹。

	欃枪下扫黄金台，率土攀号龙驭哀，
	黄旗紫盖色黯淡，山阳之祸何痛哉！
	赤墀侍臣惭戴履，偷生苟活同舆儓。
	呜呼三歌兮反乎覆，女魃跳梁鬼夜哭。

	嗟我飘零悲孤根，早失怙恃称愍孙，
	弃官未尽一日养，扶携奄忽伤旅魂。
	柏涂槿原暗冰雪，泪枯宿莽心烦冤。
	呜呼四歌兮动行路，朔风吹人白日暮。

	黑云颓颓南箕灭，锺陵碧染铜山血，
	殉国何妨死都市，乌鸢蝼蚁何分别？
	夏门秉鑕是何人？安敢伸眉论名节！
	呜呼五歌兮愁夜猿，九巫何处招君魂。

	琼琚缟带贻所欢，予为蕙兮子作兰。
	黄舆欲裂九鼎没，彭咸浩浩湘水寒。
	我独何为化萧艾？拊膺顿足摧心肝。
	呜呼六歌兮歌哽咽，蛟龙流离海波竭。

	生平慷慨追贤豪，垂头屏气栖蓬蒿，
	固知杀身良不易，报韩复楚心徒劳。
	百年奄忽竟同尽，可怜七尺如鸿毛！
	呜呼七歌兮歌不息，青天为我无颜色。

上海古籍的《陈子龙诗集》，人民文学出版社《陈子龙全集》两个版本都不错。另外刘勇刚《云间派文学研究》也值得一读，朱东润的《陈子龙极其时代》年代感略重，其实不是很推荐。

更多安利请联系答主～

## 鸿影

这两朝间只对明末清初那个苍凉悲壮背景下的诗词有些许了解，答一些个人比较喜欢的吧。

顾炎武《精卫》

	万事有不平，尔何空自苦？长将一寸身，衔木到终古。
	我愿平东海，身沉心不改。大海无平期，我心无绝时。
	呜呼！君不见西山衔木众鸟多，鹊来燕去自成窠。

顾炎武《又酬傅处士次韵》

	愁听关塞遍吹笳，不见中原有战车。
	三户已亡熊绎国，一成犹启少康家。
	苍龙日暮还行雨，老树春深更著花。
	待得汉廷明诏近，五湖同觅钓鱼槎。

顾炎武《酬朱监纪四辅》

	十载江南事已非，与君辛苦各生归。
	愁看京口三军溃，痛说扬州十日围。
	碧血未消今战垒，白头相见旧征衣。
	东京朱祜年犹少，莫向尊前叹式微。

顾炎武《海上》

	日入空山海气侵，秋光千里自登临。
	十年天地干戈老，四海苍生吊哭深。
	水涌神山来白鸟，云浮仙阙见黄金。
	此中何处无人世，只恐难酬烈士心。

夏完淳《别云间》

	三年羁旅客，今日又南冠。
	无限河山泪，谁言天地宽。
	已知泉路近，欲别故乡难。
	毅魄归来日，灵旗空际看。

夏完淳《即事》

	复楚情何极，亡秦气未平。
	雄风清角劲，落日大旗明。
	缟素酬家国，戈船决死生。
	胡笳千古恨，一片月临城。

张煌言《甲辰八月辞故里 其一》

	义帜纵横二十年，岂知闰位在于阗。
	桐江空系严光钓，笠泽难回范蠡船。
	生比鸿毛犹负国，死留碧血欲支天。
	忠贞自是孤臣事，敢望千秋青史传。

张煌言《甲辰八月辞故里 其二》

	国破家亡欲何之？西子湖头有我师。
	日月双悬于氏墓，乾坤半壁岳家祠。
	惭将赤手分三席，敢为丹心借一枝。
	他日素车东浙路，怒涛岂必尽鸱夷。

## 千里云山

> 吃饭家，走路家，践行真正的英雄主义。

龚自珍《西郊落花歌》，予十岁识之，今犹能诵，其辞如：

	西郊落花天下奇，古来但赋伤春诗，
	西郊车马一朝尽，定盦先生沽酒来赏之。
	先生探春人不觉，先生送春人又嗤，
	呼朋亦得三四子，出城失色神皆痴。
	如钱塘潮夜澎湃，如昆阳战晨披靡，
	如八万四千天女洗脸罢，齐向此地倾胭脂。
	奇龙怪凤爱漂泊，琴高之鲤何反欲上天为？
	玉皇宫中空若洗，三十六界无一青蛾眉。
	又如先生平生之忧患，恍惚怪诞百出无穷期。
	先生读书尽三藏，最喜维摩卷里多清词，
	又闻净土落花深四寸，冥目观想尤神驰。
	西方净国未可到，下笔绮语何漓漓，
	安得树有不尽之花更雨新好者，三百六十日长是落花时！

## 斑竹队长

> 所有不需要保护的动物都不是青海湖的湟鱼

醉落魄 咏鹰 陈维崧

	寒山几堵，风低削碎中原路。秋空一碧无今古，醉袒貂裘，略记寻呼处。
	男儿身手和谁赌。老来猛气还轩举。人间多少闲狐兔。月黑沙黄，此际偏思汝。

（个人最喜欢的清代词）

## 黄粱

> 遥记起元宵宴

杨慎的《临江仙 廿一史弹词 说秦汉》因毛宗岗父子贴在《三国志通俗演义》而广为流传：

	滚滚长江东逝水，浪花淘尽英雄。是非成败转头空。青山依旧在，几度夕阳红。
	白发渔樵江渚上，惯看秋月春风。一壶浊酒喜相逢。古今多少事，都付笑谈中。

其实冯梦龙《东周列国志》也引了杨慎的词，为《西江月 廿一史弹词 说三分归晋》：

	道德三皇五帝，功名夏后商周。英雄五伯闹春秋，秦汉兴亡过手。
	青史几行名姓，北邙无数荒丘。前人田地后人收，说甚龙争虎斗。

清诗人中我个人最喜欢黄景仁，其因时运不济，贫病交加，终年不过三十五岁；其又以诗酒为生，恍已成魔，故其诗的孤独感似乎与他的年龄格格不入，却又真切非常：

《别老母》

	搴帏拜母河梁去，白发愁看泪眼枯。
	惨惨柴门风雪夜，此时有子不如无。

癸巳除夕偶成（其一）

	千家笑语漏迟迟，忧患潜从物外知。
	悄立市桥人不识，一星如月看多时。

癸巳除夕偶成（其二）

	年年此夕费吟呻，儿女灯前窃笑频。
	汝辈何知吾自悔，枉抛心力作诗人。

《杂感》

	仙佛茫茫两未成，只知独夜不平鸣。风蓬飘尽悲歌气，泥絮沾来薄幸名。
	十有九人堪白眼，百无—用是书生。莫因诗卷愁成谶，春鸟秋虫自作声。

《夜起》

	诗颠酒渴动逢魔，中夜悲心入寤歌。尺锦才情还割截，死灰心事尚消磨。
	鱼鳞云断天凝黛，蠡壳窗稀月逗梭。深夜烛奴相对语，不知流泪是谁多？

黄景仁也有高昂洒脱的诗作，翁方纲称其“凌厉奇矫”，其诗对人世沧桑的慨叹也藏有对自己际遇的思考，其歌行浪漫而富有激情，被袁枚赞为“今李白”，《笥河先生偕宴太白楼醉中作歌》：

	红霞一片海上来，照我楼上华筵开。倾觞绿酒忽复尽，楼中谪仙安在哉？
	谪仙之楼楼百尺，笥河先生文章伯，风流仿佛楼中人，千一百年来此客。
	是日江上彤云开，天门淡扫双娥眉。江从慈姥矶边转，潮到燃犀亭下回。
	青山对面客起舞，彼此青莲一抔土。若论七尺归蓬蒿，此楼作客山是主。
	若论醉月来江滨，此楼作主山作宾。长星动摇若无色，未必常作人间魂。
	身后苍凉尽如此，俯仰悲歌一徒尔。杯底空余今古愁，眼前忽尽东南美。
	高会题诗最上头，姓名未死重山丘。请将诗卷掷江水，定不与江东向流！

其爱情诗精绝，以《绮怀》组诗中第十五首的“似此星辰非昨夜，为谁风露立中宵”最为出名，但其实《绮怀》组诗十六首皆为整体；

从第一首到第五首是写二人青梅竹马两小无猜：

《绮怀》（其一）

	楚楚腰肢掌上轻，得人怜处最分明。
	千围步障难藏艳，百合葳蕤不锁情。
	朱鸟窗前眉欲语，紫姑乩畔目将成。
	玉钩初放钗初堕，第一销魂是此声。

《绮怀》（其二）

	妙谙谐谑擅心灵，不用千呼出画屏。
	敛袖搊成弦杂拉，隔窗掺碎鼓丁宁。
	湔裙斗草春多事，六博弹棋夜未停。
	记得酒阑人散后，共搴珠箔数春星。

《绮怀》（其三）

	旋旋长廊绣石苔，颤提鱼钥记潜来。
	阑前罽藉乌龙卧，井畔丝牵玉虎回。
	端正容成犹敛照，消沉意可渐凝灰。
	来从花底春寒峭，可借梨云半枕偎。

《绮怀》（其四）

	中表檀奴识面初，第三桥畔记新居。
	流黄看织回肠锦，飞白教临弱腕书。
	漫托私心缄豆蔻，惯传隐语笑芙蕖。
	锦江直在青天上，盼断流头尺鲤鱼。

《绮怀》（其五）

	虫娘门户旧相望，生小相怜各自伤。
	书为开频愁脱粉，衣禁多浣更生香。
	绿珠往日酬无价，碧玉于今抱有郎。
	绝忆水晶帘下立，手抛蝉翼助新妆。

第六首到第九首是写二人分隔两地无限相思，

《绮怀》（其六）

	小极居然百媚生，懒抛金叶罢调筝。
	心疑棘刺针穿就，泪似桃花醋酿成。
	会面生疏稀笑靥，别筵珍重赠歌声。
	沈郎莫叹腰围减，忍见青娥绝塞行。

《绮怀》（其七）

	自送云軿别玉容，泥愁如梦未惺忪。
	仙人北烛空凝盼，太岁东方已绝踪。
	检点相思灰一寸，抛离密约锦千重。
	何须更说蓬山远，一角屏山便不逢。

《绮怀》（其八）

	轻摇络索撼垂罳，珠阁银栊望不疑。
	栀子帘前轻掷处，丁香盒底暗携时。
	偷移鹦母情先觉，稳睡猧儿事未知。
	赠到中衣双绢后，可能重读定情诗。

《绮怀》（其九）

	中人兰气似微醺，芗泽还疑枕上闻。
	唾点着衣刚半指，齿痕切颈定三分。
	辛勤青鸟空传语，佻巧鸣鸠浪策勋。
	为问旧时裙衩上，鸳鸯应是未离群。

第十首则是爱人已为他人妇，并已生子，诗人为与她相见，便参会了其儿的汤饼宴，恍如隔世，感知从此人海茫茫，再难相见；

《绮怀》（其十）

	容易生儿似阿侯，莫愁真个不知愁。
	夤缘汤饼筵前见，仿佛龙华会里游。
	解意尚呈银约指，含羞频整玉搔头。
	何曾十载湖州别，绿叶成阴万事休。

第十一首到第十六首则是诗人在其后对爱人的怀念与伤痛。

《绮怀》（其十一）

	慵梳常是发鬅鬙，背立双鬟唤不应。
	习得我拌珠十斛，赚来谁费豆三升。
	怕歌团扇难终曲，但脱青衣便上升。
	曾作容华宫内侍，人间狙狯恐难胜。

《绮怀》（其十二）

	小阁炉烟断水沉，竟床冰簟薄凉侵。
	灵妃唤月将归海，少女吹风半入林。
	灺尽兰釭愁的的，滴残虬水思愔愔。
	文园渴甚兼贫甚，只典征裘不典琴。

《绮怀》（其十三）

	生年虚负骨玲珑，万恨俱归晓镜中。
	君子由来能化鹤，美人何日便成虹。
	王孙香草年年绿，阿母桃花度度红。
	闻道碧城阑十二，夜深清倚有谁同。

《绮怀》（其十四）

	经秋谁念瘦维摩，酒渴风寒不奈何。
	水调曲从邻院度，雷声车是梦中过。
	司勋绮语焚难尽，仆射余情忏较多。
	从此飘蓬十年后，可能重对旧梨涡。

《绮怀》（其十五）

	几回花下坐吹箫，银汉红墙入望遥。
	似此星辰非昨夜，为谁风露立中宵。
	缠绵思尽抽残茧，宛转心伤剥后蕉。
	三五年时三五月，可怜杯酒不曾消。

《绮怀》（其十六）

	露槛星房各悄然，江湖秋枕当游仙。
	有情皓月怜孤影，无赖闲花照独眠。
	结束铅华归少作，屏除丝竹入中年。
	茫茫来日愁如海，寄语羲和快着鞭。

## 知乎用户

蒋春霖补充很喜欢的一首：

满庭芳

	秋水时至，海陵诸村落辄成湖荡。小舟来去，竟日在芦花中。余居此既久，亦忘岑寂。乡人偶至，话及兵革，咏“我亦有家归未得”之句，不觉怅然
	黄叶人家，芦花天气，到门秋水成湖。携尊船过，帆小入菰蒲。谁识天涯倦客，野桥外、寒雀惊呼。还惆怅、霜前瘦影，人似柳萧疏。
	愁馀。空自把、乡心寄雁，泛宅依凫。任相逢一笑，不是吾庐。漫托鱼波万顷，便秋风、难问莼鲈。空江上，沈沈戍鼓，落日大旗孤。

另外厉鹗很喜欢的一首：

百字令（月夜过七里滩，光景奇绝。歌此调，几令众山皆响。）

	秋光今夜，向桐江，为写当年高躅。风露皆非人世有，自坐船头吹竹。万籁生山，一星在水，鹤梦疑重续。拏音遥去，西岩渔父初宿。
	心忆汐社沉埋，清狂不见，使我形容独。寂寂冷萤三四点，穿过前湾茅屋。林净藏烟，峰危限月，帆影摇空绿。随风飘荡，白云还卧深谷。

补陈维崧一个

点绛唇(夜宿临洺驿)

	晴髻离离，太行山势如蝌蚪。稗花盈亩，一寸霜皮厚。
	赵魏燕韩，历历堪回首。悲风吼，临洺驿口，黄叶中原走。

另外安利珂雪词、诗词索引、清曹贞吉词

其他想起来再补充。

## 知月

> 新闻民工

尘梦半生吹短发，清歌一曲送残阳。明清时代一大特点是女诗人活跃度高，提名一个女词人吧，顾太清。

词写得好，人生很曲折。本名西林春，永琪的孙子奕绘的侧妃，龚自珍丁香花案的女主（个人认为这是纯属为家产泼人脏水，不过有时想想龚自珍与她倒是般配）。

	一袋糟糠情不浅，感君赠，养肥豚。

这是她被从王府赶出后，带着儿女艰难度日，一个闺蜜给送了些养猪的饲料来。填词写到这样，看着心酸。

一切文学，余独爱以血书者。

## 明珠求瑕

> 今兹寒不减尧崩年也

明倒是不了解，不过作为定庵粉兼鹿潭粉还是有必要来安利一下这两位的~

龚自珍：

己亥杂诗其三

	罡风力大簸春魂，虎豹沉沉卧九阍。终是落花心绪好，平生默感玉皇恩。

梦中作四截句其二

	黄金华发两飘萧，六九童心尚未消。叱起海红帘底月，四厢花影怒于潮。

逆旅题壁

	名场阅历莽无涯，心史纵横自一家。秋气不惊堂内燕，夕阳还恋路旁鸦。
	东邻嫠老难为妾，古木根深不似花。何日冥鸿踪迹遂，美人经卷葬年华。

梦得“东海潮来月怒明”之句，醒，足成一诗 其一

	昙誓天人度有情，上元旌节过双成。西池酒罢龙娇语，东海潮来月怒明。
	梵史竣编增楮寿，花神宣敕赦词精。不知半夜归环佩，问是崆峒第几声。

秋心三首其一

	秋心如海复如潮，但有秋魂不可招。漠漠郁金香在臂，亭亭古玉佩当腰。
	气寒西北何人剑，声满东南几处箫。斗大明星烂无数，长天一月坠林梢。

夜坐其一

	春夜伤心坐画屏，不如放眼入青冥。一山突起丘陵妒，万籁无言帝座灵。
	塞上似腾奇女气，江东久殒少微星。从来不蓄湘累问，唤出嫦娥诗与听。

夜坐其二

	沉沉心事北南东，一睨人材海内空。壮岁始参周史席，髫年惜堕晋贤风。
	功高拜将成仙外，才尽回肠荡气中。万一禅关砉然破，美人如玉剑如虹。

蒋春霖：

八声甘州

	怪西风偏聚断肠人，相逢又天涯。似晴空堕叶，偶随寒雁，吹集平沙。尘世几番蕉鹿，春梦冷窗纱。一夜巴山雨，双鬓都华。
	笑指江边黄鹤，问楼头明月，今为谁斜。共飘零千里，燕子尚无家。且休卖、珊瑚宝玦，看青衫、写恨入琵琶。同怀感，把悲秋泪，弹上芦花。

卜算子

	燕子不曾来，小院阴阴雨。一角阑干聚落花，此是春归处。
	弹泪别东风，把酒浇飞絮。化了浮萍也是愁，莫向天涯去。

鹧鸪天

	杨柳东塘细水流，红窗睡起唤晴鸠。屏间山压眉心翠，镜里波生鬓角秋。
	临玉管，试琼瓯，醒时题恨醉时休。明朝花落归鸿尽，细雨春寒闭小楼。

虞美人

	水晶帘卷澄浓雾。夜静凉生树。病来身似瘦梧桐。觉道一枝一叶怕秋风。
	银潢何日销兵气。剑指寒星碎。遥凭南斗望京华。忘却满身清露在天涯。

唐多令

	枫老树流丹。芦花吹又残。系扁舟、同倚朱阑。还似少年歌舞地，听落叶、忆长安。
	哀角起重关。霜深楚水寒。背西风、归雁声酸。一片石头城上月，浑怕照、旧江山。

木兰花慢 江行晚过北固山

	泊秦淮雨霁，又镫火，送归船。正树拥云昏，星垂野阔，暝色浮天。芦边夜潮骤起，晕波心月影荡江圆。梦醒谁歌楚些？冷冷霜激哀弦。
	婵娟，不语对愁眠，往事恨难捐。看莽莽南徐，苍苍北固，如此山川！钩连更无铁锁，任排空墙橹自回旋。寂寞鱼龙睡稳，伤心付与秋烟。

## siyi fan

混沌初开岂无疆，谁人袖手掌天纲。此身纵横八千界，一梦纷纭作黄粱。

上来补充一个，清代吴藻，她的词大抵都不错。

金缕曲

	闷欲呼天说。问苍苍、生人在世，忍偏磨灭。从古难消豪士气，也只书空咄咄。正自检、断肠诗阅。看到伤心翻失笑，笑公然、愁是吾家物。都并入、笔端结。
	英雄儿女原无别。叹千秋、收场一例，泪皆成血。待把柔情轻放下，不唱柳边风月。且整顿、铜琶铁拨。读罢离骚还酌酒，向大江、东去歌残阕。声早遏，碧云裂。

金缕曲

	生本青莲界。自翻来、几重愁案，替谁交代。愿掬银河三千丈，一洗女儿故态。收拾起、断脂零黛。莫学兰台愁秋语，但大言、打破乾坤隘。拔长剑，倚天外。
	人间不少莺花海。尽饶它旗亭画壁，双鬟低拜。酒散歌阑仍撒手，万事总归无奈。问昔日、劫灰安在。识得无无真道理，便神仙、也被虚空碍。尘世事，复何怪。

点绛唇

	倚竹拈花，生寒翠袖无人问。一天风紧，雁字来成阵。
	画角城楼，人早催霜信。凭阑认，乱山隐隐，只与斜阳近。

浣溪沙

	一卷离骚一卷经。十年心事十年灯。芭蕉叶上几秋声。
	欲哭不成还强笑，讳愁无奈学忘情。误人犹是说聪明。

额，简直不像一个人写的。。。

## 楚云卿

> 湘南人，字云卿，号楚安君。

唐温如《题龙阳县青草湖》

	西风吹老洞庭波，一夜湘君白发多。
	醉后不知天在水，满船清梦压星河。

点评：这首诗好到了什么程度呢？清人编辑《全唐诗》的时候，把这首诗也列入其中，盖因此诗有唐人风骨也，明诗中，屈指可数。

龚自珍 《杂诗》

	九州生气恃风雷，万马齐喑究可哀。
	我劝天公重抖擞，不拘一格降人才。

龚自珍《夜作》

	沉沉心事北南东，一睨人材海内空。
	壮岁始参周史席，髫年惜堕晋贤风。
	功高拜将成仙外，才尽回肠荡气中。
	万一禅关砉然破，美人如玉剑如虹。

点评：龚自珍可谓满清为数不多的诗词大家，虽无唐宋一流诗人的气度和格局，但是也有很多优秀作品。（句意隐晦、思想曲折的弊端。）

唐寅《桃花庵歌》

	桃花坞里桃花庵，桃花庵下桃花仙；
	桃花仙人种桃树，又摘桃花卖酒钱。
	酒醒只在花前坐，酒醉换来花下眠；
	半醒半醉日复日，花落花开年复年。
	但愿老死花酒间，不愿鞠躬车马前；
	车尘马足富者趣，酒盏花枝贫者缘。
	若将富贵比贫贱，一在平地一在天；
	若将贫贱比车马，他得驱驰我得闲。
	别人笑我忒疯癫，我笑别人看不穿；
	不见五陵豪杰墓，无花无酒锄做田。

点评：江南第一风流才子，名不虚传也，五百年后，为吾知己。世人皆谓其风流，然此风流非彼风流。前半生放纵不羁，孤高自傲，不可一世，奈何生不逢时。后经宁王叛乱，性情大变，绝意仕宦。余生潦倒病困，诗文画盈车，却换不来一碗粥，一包药，一件棉衣，落花缤纷，斯为绝唱矣。明诗中的清流，一代奇才！

唐寅《把酒对月歌》

	李白前时原有月，惟有李白诗能说。
	李白如今已仙去，月在青天几圆缺？
	今人犹歌李白诗，明月还如李白时；
	我当李白对明月，月与李白安能知？
	李白能诗复能酒，我今百杯复千首。
	我愧虽无李白才，料应月不嫌我丑。
	我也不登天子船，我也不上长安眠。
	姑苏城外一茅屋，万树桃花月满天。

点评：伯虎兄诸多诗词中，余绝爱此首，深得我心。当邀友二三，春酒一缸，置于花树下，对酒当歌，慷慨痛饮，只愿复醉不复醒；或于秋江白月，澄水轻舟之上，拥炉煨酒，以诗唱和。夜静啸月长歌，人生如此，夫复何求？

唐寅《妒花》

	昨夜海棠初着雨，数点轻盈娇欲语。
	佳人晓起出兰房，折来对镜化红妆。
	问郎花好奴颜好？郎道不如花窈窕。
	佳人闻语发娇嗔，不信死花胜活人。
	将花揉碎掷郎前：请郎今日伴花眠！

点评：这是一首颇为有趣的诗，将女子娇嗔可爱的姿态表露无遗。

唐寅《伥伥词》

	伥伥莫怪少年时，百丈游丝易惹牵。
	何岁逢春不惆怅，何处逢情不可怜。
	杜曲梨花杯上雪，灞陵芳草梦中烟。
	前程两袖黄金泪，公案三生白骨禅。
	老后思量应不悔，衲衣持钵院门前。

点评：飘逸奔放，真情流露的率性之作。

唐寅《我爱秋香》

	我画蓝江水悠悠，
	爱晚亭上枫叶愁。
	秋月溶溶照佛寺，
	香烟袅袅绕经楼。

点评：后人讹传“唐伯虎点秋香”，非空穴来风。余也曾作藏头诗，但伯虎兄这首，意思连贯，浑然一体，非余拙作可比。

陈子龙《三洲歌》

	相送巴陵口，含泪上舟行。
	不知三江水，何事亦分流？

点评：有古风韵，语浅意深，别情藏而不露。

陈子龙《初夏绝句十首之四》

	青青庭草上人衣，柳絮随波更不飞。
	绿野好风吹踯躅，红楼幽雨泣蔷薇。

陈子龙《春日早起二首之一》

	独起凭栏对晓风，满溪春水小桥东。
	始知昨夜红楼梦，身在桃花万树中。

陈子龙《双调望江南 感旧》

	思往事，花月正朦胧。玉燕风斜云鬓上，金猊香烬秀屏中，半醉倚轻红。
	何限恨，消息更悠悠。弱柳三眠春梦杳，远山一角晓眉愁。无计问东流。

点评：这是陈子龙怀念柳如是的情诗，柳如是也写了很多诗怀念和陈子龙的恋情。说实话，在选择陈子龙的诗词时，我是很纠结的，一方面不想篇幅过长，另一方面，我又想把两人各自为对方写的情诗录入。

陈子龙《易水歌》

	赵北燕南之古道，水流汤汤沙皓皓。送君迢遥西入秦，天风萧条吹白草。
	车骑衣冠满路旁，《骊驹》一唱心茫然。手持玉觞不能饮，羽声飒沓飞清霜。
	白虹照天光未灭，七尺屏风袖将绝。督亢图中不杀人，咸阳殿上空流血。
	可惜六合归一家，美人钟鼓如云霞。庆卿成尘渐离死，异日还逢博浪沙。

陈子龙《菩萨蛮 春雨》

	廉纤暗锁金塘曲，声声滴碎平芜绿。无语欲摧红，断肠芳草中。
	几分消梦影，数点胭脂冷。何处望春归？空林莺暮啼。

陈子龙《南乡 春风》

	却恨艳阳时，妆点蔫红嫁阿谁。一夜轻狂抛掷也，支离，纵有残花不自知。
	盼杀到春迟，才到春前少一枝。不敢望人伤薄命，堪悲，明岁开时莫更吹。

陈子龙《蝶恋花 春晓》

	才与五更春梦别，半醒帘栊，偷照人清切。检点凤鞋交半折，泪痕落镜红明灭。
	枝上流莺啼不绝，故脱馀绵，忍耐寒时节。慵把玉钗轻绾结，恁移花影窗前没。

点评：陈子龙其才凌驾于于同时代的任何人，不仅开创云间词（诗）派，其散文、骈文独步一绝。相反，后人吹嘘的钱谦益，虽然文采富足，然品格不行，借用金圣叹的一句对联评之曰：“一个文官大花脸，三朝元老大奸臣。”况且他还为老不尊，勾搭我钦佩喜欢的柳如是，所以这个答案里，我不会选钱谦益的任何作品。

于谦《石灰吟》

	千锤万凿出深山，烈火焚烧若等闲。
	粉骨碎身浑不怕，要留清白在人间。

点评：此等语，非心胸光明磊落者不能言，纵观于诗，具皆此调。

于谦《岳忠武王祠》

	匹马南来渡浙河，汴城宫阙远嵯峨。
	中兴诸将谁降敌，负国奸臣主议和。
	黄叶古祠寒雨积，清山荒冢白云多。
	如何一别朱仙镇，不见将军奏凯歌？

点评：此诗为英雄相惜也！（有明一代，有骨气者，莫过于于谦、李定国者。一个是力挽狂澜的中流砥柱，拯救大明王朝于倾覆，功绩彪炳史册；一个末世中逆流而行，竭力抗清，两蹶名王，使天下震动的铁骨英雄！）

于谦《北风吹》

	北风吹，吹我庭前柏树枝。
	树坚不怕风吹动，节操棱棱还自持。
	冰霜历尽心不移，况复阳和景渐宜。
	闲花野草尚葳蕤，风吹柏枝将何为？
	北风吹，能几时！

点评：大义凛然，正气浩然！古今诗人惟此一人。

王夫之《更漏子 本意》

	斜月横，疏星炯。不道秋宵真永。声缓缓，滴泠泠。双眸未易扃。
	霜叶坠，幽虫絮，薄酒何曾得醉。天下事，少年心。分明点点深。

点评：薄酒不醉，盖因国恨难消，辗转反侧之状，溢于言表。末句有感身世家国之悲，情深意切，含蓄不尽。

王夫之《玉楼春 白莲》

	娟娟片月涵秋影，低照银塘光不定。绿云冉冉粉初匀，玉露泠泠香自省。
	荻花风起秋波冷，独拥檀心窥晓镜。他时欲与问归魂，水碧天空清夜永。

点评：莲出淤泥而不染，濯清涟而不妖，借白莲以自喻此心忠贞高洁，俨然卓然独立，不同流合污之意。

徐灿《蝶恋花 咏事》

	点就迎郎双笑靥。近日人来，真个归期绝。尽日无言心自咽，春枝洒满寒鹃血。
	女伴强来相解说。侬不相思，怎把相思歇。留取罗裙香几摺，何时教看啼痕叠。

点评：待良人归，而良人未归，相思之词也。颇得古人风味，绝无后世矫揉造作之感。

徐灿《蝶恋花》

	频寄锦书鸿不去。怕近黄昏，帘幕深深处。一寸横波愁几许。啼痕点点成红雨。
	倚遍阑干无意绪。闲理余香，独自谁为语。尽日恹恹如梦里。斜阳一瞬人千里。

点评：词中言寄信于夫，而音信无回，将惆怅、落寞、担忧、思念和猜测，生动地表现出来。不过两首仍属传统女性题材。

徐灿《卜算子 春愁》

	小雨做春愁，愁到眉边住。
	道是愁心春带来，春又来何处。
	屈指算花期，转眼花归去。
	也拟花前学惜春，春去花无据。

点评：化用稼轩《祝英台近》：“道是愁心春带来，春归何处，却不解、将春带去”。清代陈维崧赞曰：“缠绵辛苦，兼撮屯田、淮海诸胜”。

徐灿《踏莎行 初春》

	芳草才芽，梨花未雨。春魂已作天涯絮。晶帘宛转为谁垂，金衣飞上樱桃树。
	故国茫茫，扁舟何许，夕阳一片江流去。碧云犹迭旧河山，月痕休到深深处。

点评：这首终于有意境了。感叹故国之悲于女词人中罕见，细品之，词中蕴含故国之思，兴亡之叹，也有欲归不能归、欲隐不能隐的复杂心理以及对丈夫仕清的微讽。

徐灿《唐多令 感怀》

	玉笛送清秋，红蕉露未收。晚香残、莫倚高楼。寒月羁人同是客，偏伴我，住幽州。
	小院入边愁，金戈满旧游。问五湖，那有扁舟。梦里江声和泪咽，何不向，故园流。

点评：亡国之思何以哀？虽不及陈去非《临江仙》：“古今多少事，渔唱起三更”沉痛，然沉着有致。

徐灿《青玉案 吊古》

	伤心误到芜城路。携血泪，无挥处。半月模糊霜几树，紫箫低远，翠翘明灭，隐隐羊车度。
	鲸波碧浸横江锁，故垒萧萧芦荻浦。烟水不知人事错。戈船千里，降帆一片，莫怨莲花步。

点评：名为吊古，实则写今，较之唐刘禹锡的《西塞山怀古》具有更强的现实性和更强的感发力。段继红先生评此词说：“徐灿能够在一片盲目的忠君爱国声中反思历史，深究明朝覆灭的内因，识见非一般男子所有，她隐晦地将亡国的深怨大哀，镶嵌在吊古感怀的框架之中”。

徐灿《永遇乐 舟中感旧》

	无恙桃花，依然燕子，春景多别。前度刘郎，重来江令，往事何堪说。逝水残阳，龙归剑杳，多少英雄泪血。千古恨，河山如许，豪华一瞬抛撇。
	白玉楼前，黄金台畔，夜夜只留明月。休笑垂杨，而今金尽，侬李还销歇。世事流云，人生飞絮，都付断猿悲咽。西山在，愁容惨黛，如共人凄切。

点评：这首词的沉痛就超过陈去非的《临江仙》了，比之张叔夏《高阳台》格调更高，只是一为直抒胸臆，一为含蓄婉约。

（徐湘苹佳作甚多，故不一一选录。仅此七首，可知徐湘苹非一般女子手笔见识。过几日我会整理出《湘苹词录》，发于专栏中。）

柳如是《江城子 忆梦》

	梦中本是伤心路。芙蓉泪，樱桃语。满帘花片，都受人心误。
	遮莫今宵风雨话，要他来，来得么。

	安排无限销魂事。砑红笺，青绫被。留他无计，去便随他去。
	算来还有许多时，人近也，愁回处。

点评：比起徐湘苹，河东君更让我肃然起敬，击节赞叹！对她爱之至深，此话并无轻薄孟浪之意。不仅因其才情，容貌之类，更多是她的骨气，相比之下，钱谦益愈让我憎恨。说实话，钱谦益配不上她，那个时代的男人，唯有陈子龙可与之登对。柳如曾在《别赋》中道：“虽知己而别，纵暂别其必深。冀白首而同归，愿心志之固贞。”陈子龙也随即在《拟别赋》中和道：“苟两心之不移，虽万里而如贯。又何必共衾帱以展欢，当河梁而长叹哉！”可见，两人的爱情是如此超然，将世俗之爱、枕席燕呢之私，升华为高尚的精神之爱。

南明灭亡，河东君三年不笑，她劝钱谦益和她一起殉国，钱谦益推辞说“水冷”。尽管在今天，以死殉国的价值观，可能已经没有多少人认同。但我还是要说，在那个时代，河东君如此高节，令天下男子相形见拙。英雄方女辈，懦夫多男儿！

柳如是《梦江南 怀人》

	人去也，人去凤城西。细雨湿将红袖意，新芜深与翠眉低，蝴蝶最迷离。

	人去也，人去鹭鹚洲。菡萏结为翡翠恨，柳丝飞上钿筝愁。罗幕早惊秋。

	人去也，人去画楼中。不是尾涎人散漫，何须红粉玉玲珑。端有夜来风。

	人去也，人去小池台。道是情多还不是，若为恨少却教情。一望损莓苔。

	人去也，人去绿窗纱。赢得病愁输燕子，禁怜模样隔天涯。好处暗相遮。

	人去也，人去玉笙寒。凤子啄残红豆小，雉媒骄拥亵香看。杏子是春衫。

	人去也，人去碧梧阴。未信赚人肠断曲，却疑误我字同心。幽怨不须寻。

	人去也，人去小棠梨。强起落花还瑟瑟，别时红泪有些些。门外柳相依。

	人去也，人去梦偏多。忆昔见时多不语，而今偷悔更生疏。梦里自欢娱。

	人去也，人去夜偏长。宝带乍温青骢意，罗衣轻试玉光凉。薇帐一条香。

点评：这是怀念陈子龙的词。此《梦江南》与陈子龙的《双调望江南》，两词中之“南”字，实指两人于崇祯八年同居于徐氏南楼及游宴之陆氏南园而言。河东君词中“梦”、“望”之地与陈子龙词中“怀”、“感”之人相对应，可谓语语相关，字字有著。

杨慎《海风行》

	苍山峡束沧江口，天梁中断晴雷吼。
	中有不断之长风，冲破动林沙石走。
	咫尺颠崖迥不分，征马长嘶客低首。

点评：气势雄伟，有雷霆万钧之力。

杨慎《临江仙》

	滚滚长江东逝水，浪花淘尽英雄。
	是非成败转头空。
	青山依旧在，几度夕阳红。

	白发渔樵江渚上，惯看秋月春风。
	一壶浊酒喜相逢。
	古今多少事，都付笑谈中。

点评：《廿一史弹词》中最佳作，又因《三国演义》而又广为流传，实则老调出新意也。

李梦阳《秋望》

	黄河水绕汉宫墙，河上秋风雁几行。
	客子过壕追野马，将军弢箭射天狼。
	黄尘古渡迷飞挽，白月横空冷战场。
	闻道朔方多勇略，只今谁是郭汾阳。

点评：画面雄浑，格调悲凉慷慨，隐忧深切，情感复杂耐人寻味，是李梦阳边塞诗的杰出代表。

朱彝尊《桂殿秋》

	思往事，渡江干，青蛾低映越山看。
	共眠一舸听秋雨，小簟轻衾各自寒。

点评：此为朱竹垞小令最佳之作，这是为她的小姨子写的，深情不露一字。

诗中说的是想起当年渡江的往事，在船上，看着小姨子弯弯的眉毛低映着吴越的青山。入夜后，睡在同一艘船上，听着秋雨无眠，你在你的被子里想着自己的心事，我在我的被子想着自己的心事。这首诗写得很克制，真可谓发乎情止于礼。

朱彝尊《洞仙歌 吴江晓发》

	澄湖淡月，响渔榔无数。
	一霎通波拨柔橹，过垂虹亭畔，语鸭桥边，篱根绽、点点牵牛花吐。
	红楼思此际，谢女檀郎，几处残灯在窗户。

	随分且欹眠，枕上吴歌，声未了、梦轻重作。
	也尽胜、鞭丝乱山中，听风铎郎当，马头冲雾。

张惠言《水调歌头 其一》

	东风无一事，妆出万重花。闲来阅遍花影，唯有月钩斜。
	我有江南铁笛，要倚一枝香雪，吹澈玉城霞。
	清影渺难即，飞絮满天涯。

	飘然去，吾与汝，泛云槎。东皇一笑相语：芳意在谁家？
	难道春花开落，更是春风来去，便了却韶华？
	花外春来路，芳草不曾遮。

张惠言《水调歌头 其五》

	长鑱白木柄，劚破一庭寒。三枝两枝生绿，位置小窗前。
	要使花颜四面，和着草心千朵，向我十分妍。
	何必兰与菊，生意总欣然。

	晓来风，夜来雨，晚来烟。是他酿就春色，又断送流年。
	便欲诛茅江上，只恐空林衰草，憔悴不堪怜。
	歌罢且更酌，与子绕花间。

点评：以张惠言为首的常州词派，词的特色是“比兴寄托“、“意内言外”。

蒋春霖《木兰花慢 江行晚过北固山》

	泊秦淮雨霁，又灯火，送归船。
	正树拥云昏，星垂野阔，暝色浮天。
	芦边夜潮骤起，晕波心、月影荡江圆。
	梦醒谁歌楚些？泠泠霜激哀弦。

	婵娟，不语对愁眠，往事恨难捐。
	看莽莽南徐，苍苍北固，如此山川！
	钩连更无铁锁，任排空樯橹自回旋。
	寂寞鱼龙睡稳，伤心付与秋烟。

蒋春霖《踏莎行》

	叠砌苔深，遮窗松密，无人小院纤尘隔。
	斜阳双燕欲归来，卷帘错放杨花入。
	蝶怨香迟，莺嫌语涩，老红吹尽春无力。
	东风一夜转平芜，可怜愁满江南北。

蒋春霖《八声甘州六首 其一》

	怪西风、偏聚断肠人，相逢又天涯。
	似晴空堕叶，偶随寒雁，吹集平沙。
	尘世几番蕉鹿，春梦冷窗纱。
	一夜巴山雨，双鬓都花。

	笑指江边黄鹤，问楼头明月，今为谁斜。
	共飘零千里，燕子尚无家。
	且休赏、珊瑚宝玦，看青衫、写恨入琵琶。
	同怀感，把悲秋泪，弹上芦花。

蒋春霖《八声甘州六首 其一》

	悔年时、刻意学伤春，东风柳花颠。
	绕红阑是水，清波照影，镜拥双鸾。
	击楫桃根何处，团扇误婵娟。
	梦醒还疑梦，此恨绵绵。

	休记银屏朱阁，便江山如画，今落谁边。
	倚斜阳弹泪，一例吊秋烟。
	待低拜、青溪夜月，问何时、重为玉人圆。
	长怀感，有相思血，都化啼鹃。

点评：词中老杜之称，沉郁含蓄，大多以悲声。

陈于王《题桃花扇传奇》

	玉树歌残声已陈，南朝宫殿柳条新。
	福王少小风流惯，不爱江山爱美人。

作者：陈于王，字健夫，平生嗜好诗文，著有《西峰草堂杂诗》，今无刊印本。

创作背景：康熙三十八年（1699）《桃花扇传奇》问世后，陈于王有感于南明昏君朱由崧重蹈南朝陈后主覆辙的历史事实，激愤难抑，遂作此怀古名篇《题桃花扇传奇》。

点评：这首诗，其实前三句并无新意，句意皆是普通，这样的怀古诗太多了。如果没有“不爱江山爱美人”，这首诗会湮没无人知，事实上，绝大多数人也只记得最后一句。

吴藻《浣溪沙》

	一卷离骚一卷经，十年心事十处灯。芭蕉叶上几秋声。
	欲哭不成还强笑，讳愁无奈学忘情。误人犹是说聪明。

点评：吴苹香乃女词人，自省、自强并不能自立，女性面对的纲常压力远较男性残酷，而愈是有自省、自强意识的女子则所受到的精神制约愈益严重，愈是敏感的人也就愈沉痛。

丈夫乃一粗俗商人，虽对她百般好，却不解其心意。女人心本就敏感，更何况是个女文人，如果生在现代，肯定会离婚，参照余秀华。当然，这既不能怪她的丈夫，也不能怪她，只能怪古代的父母包办式婚姻，造成的悲剧太多了。

吴藻《苏幕遮》

	曲栏干，深院宇，依旧春来，依旧春又去；
	一片残红无著处，绿遍天涯，绿遍天涯树。
	柳絮飞，萍叶聚，梅子黄时，梅子黄时雨；
	小令翻香词太絮，句句愁人，句句愁人处。

点评：这种结构为堆絮体，适合女人表达细腻的感情。烂俗者不可学，善于谋篇立意者，也不乏妙作，吴澡这首算是堆絮体中的佳作。

吴澡《浪淘沙》

	莲漏正迢迢。凉馆灯挑。画屏秋冷一枝箫。真个曲终人不见，月转花梢。
	何处暮鼓敲。黯黯魂消。断肠诗句可怜宵。莫向枕根寻旧梦，梦也无聊。

吴澡《清平乐》

	一庭苦雨。送了秋归去。只有诗情无着处。散入碧云红树。
	黄昏月冷烟愁。湘帘不下银钩。今夜梦随风度，忍寒飞上琼楼。

点评：吴澡的闺怨词比之花间集里的那些滥俗之作，多了真性情，有一种清冷孤寂之意。

魏子安《荷生醉笔》65~72分段

	旧时烟草旧时楼，又向江亭快楔游。（楔，在广韵里为入声，今为平声。）
	尘海琴樽销魂垒，春城写燕许勾留。
	桃花如雪牵归马，湘水连天泛白鸥。
	独上锦秋墩上望，萧萧暮雨不胜愁。（“胜”，在平水韵里为下平十蒸韵，今为仄声。）

魏子安《花月痕 第十五回诗》

	多情自古空余恨，好梦由来最易醒。
	岂是拈花难解脱，可怜飞絮太飘零。
	香巢乍结鸳鸯社，新句犹书翡翠屏。
	不为别离已肠断，泪痕也满旧衫青。

点评：这是魏子安长篇言情小说《花月痕》中最佳诗作，清新俊逸，有唐人风味，不落窠臼。比之清朝很多同类小说中的敷衍之作，自是不可相提并论。但需要说明的是，这些香奁体诗，多读两首，就让人不耐烦。但我看今天诗词圈的很多人，恐怕连这个水平都达不到。

顾贞观《金缕曲》

	季子平安否？便归来，平生万事，那堪回首！行路悠悠谁慰藉，母老家贫子幼。记不起，从前杯酒。魑魅搏人应见惯，总输他，覆雨翻云手，冰与雪，周旋久。
	泪痕莫滴牛衣透，数天涯，依然骨肉，几家能够？比似红颜多命薄，更不如今还有。只绝塞，苦寒难受。廿载包胥承一诺，盼乌头马角终相救。置此札，君怀袖。

顾贞观《金缕曲》

	我亦飘零久！十年来，深恩负尽，死生师友。宿昔齐名非忝窃，只看杜陵消瘦，曾不减，夜郎僝僽，薄命长辞知已别，问人生到此凄凉否？千万恨，为君剖。
	兄生辛未吾丁丑，共此时，冰霜摧折，早衰蒲柳。诗赋从今须少作，留取心魄相守。但愿得，河清人寿！归日急翻行戍稿，把空名料理传身后。言不尽，观顿首。

点评：两首金缕曲，以词代信，别开生面。格调凄凉呜咽，沉郁深痛，感人至深。

赵翼《论诗五首 其二》

	李杜诗篇万口传，至今已觉不新鲜。
	江山代有才人出，各领风骚数百年。

点评：选这首进来，是想告诉那些喜欢诗词，尤其是有志于诗词创作的朋友们，这是个好时代。虽非盛世，但比起元明清来说，诗词创作有了空前的自由，在衣食无忧的当下。我恳请诸文友，一起振兴诗词，无论是现代诗还是古典诗词。虽说，古典韵文有个发展迭代的过程，巅峰过去了，但是可以中兴诗词，它的生命力还远未结束。明清因为各种原因错过了振兴的机会，但我们超过明清诗坛词坛是没有问题的，只恨有些人，略知皮毛，不肯苦下钻研，便到处炫耀。又恨某些人，谓之诗词曰：“已被淘汰”，此无知之徒。今天我们在获取知识的便捷性和丰富性上，远超古人，为何今人难有大成？原因是多方面的，为此，我会专门写一篇文章详述，这里按下不表。

王士祯《秋柳 其一》

	秋来何处最销魂？残照西风白下门。
	他日差池春燕影，只今憔悴晚烟痕。
	愁生陌上黄聪曲，梦远江南乌夜村。
	莫听临风三弄笛，玉关哀怨总难论。

王士祯《秋柳 其二》

	娟娟凉露欲为霜，万缕千条拂玉塘。
	浦里青荷中妇镜，江干黄竹女儿箱。
	空怜板渚隋堤水，不见琅琊大道王。
	若过洛阳风景地，含情重问水丰坊。

点评：咏柳却通篇不着“柳”字，可谓不著一字，尽得风流神韵，足见诗人提炼之功力。

周济《蝶恋花》

	柳絮年年三月春。断送莺花，十里湖边路。万转千回无落处，随侬只恁低低去。
	满眼颓垣欹病树。纵有馀英，不直封姨妒。烟里黄沙遮不住，河流日夜东南注。

郑文焯《采桑子》

	凭高满面东风泪，独立江亭。流水歌声，销尽年涯不暂停。
	归来自掩香屏卧，残月新莺。梦好须惊，知是伤春第几生？

文廷式《蝶恋花》

	九十韶光如梦里。
	寸寸关河，寸寸销魂地。
	落日野田黄蝶起，古槐丛荻摇深翠。

	惆怅玉箫催别意。
	蕙些兰骚，未是伤心事。
	重叠泪痕缄锦字，人生只有情难死！

点评：国土被列强寸寸割让，作者不忍见之，发自肺腑之言，情思沉痛。然从明末至清末，不过又一轮回而已，所以总感觉满清的忧国诗词很难引起我的认同，亡就亡吧，不亡怎么换新天？

虽说如此，文道希是个很不错的词人，豪放处“意气飙发，笔力横恣”，柔情处情思缠绵，是清末一大家。

文廷式《临江仙》

	我所思兮江上路，因风赠与瑶华。玉楼半天卷朱霞。飞鸿将远梦，一夜到伊家。
	强忍闲情情转切，泪痕弹湿窗纱。相思相望各天涯。知卿憔悴损，不忍问桃花。

文廷式《水龙吟》

	落花飞絮茫茫，古来多少愁人意！游丝窗隙，惊飚树底，暗移人世。一梦醒来，起看明镜，二毛生矣！有葡萄美酒，芙蓉宝剑，都未称，平生志。
	我是长安倦客，二十年软红尘里。无言独对，青灯一点，神游天际。海水浮空，空中楼阁，万重苍翠。待骖鸾归去，层霄回首，又西风起。

点评：此为文道希代表作，沉郁悲壮，充满壮志难酬的抑郁愤懑之情。

文廷式《萍乡道中雨雪》

	剑气琴心共濯磨，故乡乘兴一经过。
	入春风雪欺行旅，阅世烟云幻网罗。
	战国诸王牛后辱，中朝名士马前多。
	吾州水激山雄峻，会有高才扣角歌。

点评：如黄钟大吕，既颂扬了家乡钟灵毓秀的雄奇山水，更有对扭转乾坤的雄才豪士的期盼。

丘逢甲《春愁》

	春愁难遣强看山，往事惊心泪欲潸。
	四百万人同一哭，去年今日割台湾。

点评：写的是关于《马关条约》的，语句警拔沉痛，让人触目心惊。所以你说清诗怎么让人爱得起来？这是一个烂腐的朝代，五千年来，中国也没有任何一个朝代像满清一样，奇耻大辱如此多。

林则徐《赴戍登程口占示家人》

	力微任重久神疲，再竭衰庸定不支。
	苟利国家生死以，岂因祸福避趋之？
	谪居正是君恩厚，养拙刚于戍卒宜。
	戏与山妻谈故事，试吟断送老头皮。

谭嗣同《狱中题壁》

	望门投止思张俭，忍死须臾待杜根。
	我自横刀向天笑，去留肝胆两昆仑。

## 朱大夫

士当弘毅，为天地立心，为生民立命（我是个工程师），为往圣继绝学，为万世开太平

世人只知唐代边塞诗，爱国诗。而不知明代相关诗歌。明代诗歌的水准确实不如唐代了，但是边塞师依然延续了唐代的“破胡”的精神，表达爱国情怀的诗也是延续的文人一贯的心情。下面附上几首，大家随意看看。

《西湖竹枝词》黄周星

	山川不朽仗英雄，浩气能排岱岳松。
	岳少保同于少保，南高峰对北高峰。

《出塞师》唐龙

	将军朝出塞，漠外扬雄兵。
	远布熊罴阵，长联虎豹营。
	剑鸣弥海立，旗耀赉山明。
	夜半风声起，胡儿帐里惊。

《秋天八首》尹耕

之三

	蓟门千里接云中，虏骑清宵警报同。
	合阵几窥青海月，鸣鞭争下黑山风。

	残冬战士衣仍薄，荒岁孤城廪欲空。
	南国十年输挽尽，防秋诸将慢论功。

之四：

	十万鸣弦报吉囊，野心狼子是花当。
	连姻故自轻中国，分道频看入汉疆。

	推毂丈人空肉食，操戈遗孽尚萧墙。
	不应千羽修文日，岁岁三关有战场。

《紫荆关》尹耕

	汉家锁钥惟玄塞，隘地旌旗见紫荆。
	斥堠直通沙碛外，戍楼高并朔云平。
	峰峦百转真无路，草木千盘尽作兵。
	谁识庙堂柔远意，戟门烟雨试春耕。

《入武林 》张煌言 （这个算不上边塞，只能算和杜甫《春望》一样心情的诗，看看也好的）

	国亡家破欲何之？西子湖头有我师。
	日月双悬于氏墓，乾坤半壁岳家祠。
	惭将素手分三席，敢为丹心借一枝。
	他日素车东浙路，怒涛岂必属鸱夷。

## 田大树

题主想要一些不常见的。（至于好不好看个人喜好吧）

下面的一些分别来自《黄石斋未刻稿》《蔡夫人未刻稿》《延平二王遗集》《东壁楼集》

前三部我已经全部整理成电子版。

由于众所周知的文字狱的原因，前三部无法刻版，最后一部虽然刻版但是东宁沦陷后也被毁。我们能在今天看到这些诗集是幸运的。

一：以下摘选自《黄石斋未刻稿》 （晚村吕留良手抄所辑）

示頼赴二门人五律二首

	八闽开行殿，遗黎奉吾皇。
	微臣惭衮职，老将怯戎行。
	晋室推陶祖，宋家有岳张。
	同心靖国难，仅得守南方。（吕批：痛哉言乎崇弘朝诸将均犯此病）
	国事胡堪说，吾君实圣明。
	韩彭无伟绩，富贵已专城。
	运策仰宸断，艰难属老成。
	更兼兵饷匮，何以慰皇情。

咏史宋高祖

	铁马复楼船，雄图展暮年。
	三秦空手定，九锡亦心传。
	徐传难为弼，营阳不像贤。
	悠悠六十载，业夺道成渊。

陈后主

	玉树后庭花，滛声唱丽华。
	岂知军国许，已被孔张差。
	歌舞迷春梦，楼台散彩霞。
	一朝王气尽，江表例隋家。

感时

	狂飚荡神州，雄志奋蛟蚪。
	高明不可恃，狞鬼多诡谋。
	樽酒方燕饮，时腋起戈矛。
	釜鱼啜其泣，井龙吟啾啾。
	一旦风云变，陵谷亦迁流。
	如此好江山，白日难淹留。
	白日即淹留，江山日以削。
	悠悠忘岁月，坐啸复画诺。
	非不欲雄飞，满朝尽蠖蜡。
	非不念同裳，穷闾苦搜索。
	胡乃朝堂算，加赋俑始作。
	致多矢业民，驱彼党跖蹻。
	国事岂易知，帷幄资谈噱。
	吁嗟众苍生，由此遭劫掠。
	肉食奚能为，蹲伏佀屈蠖。
	君王弃弁髦，山岳供咀嚼。
	苟全性命耳，那复恋京洛。
	惊传豕狼至，狂奔犹陨箨。
	霹雳震一声，狐鼠骇且愕。
	狐鼠安足论，蛟龙将何讬。
	哀哀大陆人，乔木迁幽壑。

杂咏史（吕批：当是弘光时作）

	狡童志罔极，耆硕言不扬。（吕批：奸邪乘隙而入历代皆然，一语道破小人情）
	忠谋再三摈，旁睨益翱翔。
	随炀劘谏士。叔宝亦昏荒。
	谗佞矜得志，元老嗟彷徨。
	彳亍江都宫，颈血溅刀芒。
	全无心肝人，犹上封禅章。
	松柏摧为薪，百艸竞滋荣。
	峦崖虽千仞，阢陧终当倾。
	溪业四百载，桓灵肆纵横。
	麟凤游田野，狐鼠尽公乡。
	未竟列肆乐，遂来蚩尤兵。
	岂知未央殿，已树当涂旌。
	彼哉公孙鞅，一乱秦遗則。
	如何王安石，再紊宋旧式。
	孝神何昏昏，容彼肆组织。
	富强未见止，群黎怀忒忒。
	峩峩函谷关，雄风震八极。
	哀哀二世时，匹夫求不得。
	赫赫汴都城，威燄盪四域。
	嗟嗟徽与钦，青城复五国。
	纷更曾几时，莞枯集反侧。
	吾愿戒后王，勿愆忘旧德。

满逆入寇，朝贵匿不上闻，愤而赋之

	小鬼狰狞大鬼猖，万民涂炭丑夷强。
	明明天子悲孤立，衮衮公卿竞利忙。
	今日不思弥罅漏，他年何必作提防。
	可收拾处须收拾，莫使神州叹鹿亡。（吕批：如闻杜鹃声声入破）

奉命祭禹陵将行寄示门人

	长松何奇崛，腾云势盤欝
	膏露独占之，荫下无植物。
	世胄冠海内，豪杰遗圭黻。（吕批：此为世爵刘孔昭，非半蔽而发）
	时势固当尔，非关经世诎。
	许史承先业，门内咸簮紱。
	冯唐岂凡庸，垂老终蠖屈。
	吾希博陆侯，废立如转丸。
	吾慕武乡侯，指挥定偏安。
	矢志如日月，群疑不得干。
	功勋光史乘，经纶济忠肝。
	懦夫为立志，顽夫为心寒。
	岂等庸俗士，富贵蚀心端。
	双斧伐乔木，灌溉离离苗。
	风雨不时至，寒山日萧条。（吕批：谕意深远）
	老臣赋归田，佞邪珥汉貂。
	国事方丛棘，窟室方陶陶。
	陶陶老臣泪，丑虏愈嵯峨。
	嵳峩实堪畏，蹉跎复蹉跎。
	既占我田宅，谩语复来呵。
	厉吻眈眈视，觳觫赠骆驼。
	卧榻容人鼾，屏息不敢哦。
	寄栖巢幕燕，视作安乐窠。
	肃肃鸣晨钟，谁肯同仇赋。
	咄咄击暮鼓，谁为冲冠怒。
	樗栎易樑柱，颠倒驰而骛。
	贤杰叹途穷，廊庙良不悟。
	时势已如斯，大厦焉能支。
	昔崇松柏操，今尚蒲柳姿。
	鲂鱼尾已赪，鸠鹊竟披靡。（吕批：危词怵目）
	木落掀孤峰，壤朽恐崩弛。

戏临云林小幅寄牧斋

	短褐走京尘，大写江南春。
	此书将寄谁，桃源有故人。

与霞客游焦山适患恙宿寺中

	禅榻联吟兴不孤，金焦（前三年同游）游迹忆前无。
	此来空负穿云屐，取笑山灵两病夫。

秋海棠

	墙阴碧血千年绿，思妇游魂八月春。
	漫道娇红肠断处，残妆结佩也撩人。（吕批：古绝）

倪翰林赠竹石图作诗报之

	云林画石崛且奇，磊磊落落横山陂。
	数竿绿竹鲜欲消，一丛香艸更华滋。
	微风拂拂疑欲动，宛如春雨润新枝。
	上帙念台七言绝，末帙道邻五言题。
	悬之蓬壁尘俗净，配以苏楷（余藏东坡精楷卷）两相官。
	故人三月不相见，书言忆今乃相贻。
	风激厚意真诚挚，愧之琼瑶答新诗。
	近闻丹陛进正论，但期格君忘身危。
	满逆跳梁二十载，岂甘自屈济燃眉。
	招之不来挥不去，赫赫大节振四维。
	从来直臣乏绘事，公善丹青自融怡。
	每逢良友赠真迹，俗士万金不许窥。
	落纸如飞具八法，世间那得有真知。

赴召留别亲友兼示白石

	故交招我出山来，一羁尘鞅便不回。
	庭艸无人虫蚀叶，茅斋零落剩苍苔。
	缅怀幽蓟三千里，惆怅江东仅一春。
	幸遇少康光旧物，残念岂敢惜余身。
	六十年来事已非，翻翻覆覆少生机。
	老臣拼尽一腔血，会看中兴万里归。

陛见后门下士毛生来作诗示之

	出山辞鹤侣，轩冕奉新君。（吕批：先生忠悯溢于言表）
	幸有八闽地，绵延三百春。
	有怀惟国难，图报在今辰。
	急务谁先著，尊皇庇万民。

浙江道中遇雨

	身世百年促，江河万里深。（吕批：浑深冲澹）
	孤蓬连夜雨，疎磬失空林。
	短发销迟暮，高峰自古今。
	回头成往事，何日滌尘襟。

春日有感

	翠烟袅袅艸迷离，冈冈杨花逐客飞。
	怅望楼头桃李艳，王孙有约几曾归。

召入内廷，面谕国事艰难，群工须尽改崇弘时陋习，庶可光复旧物，臣道周伏地痛哭，内监掖之起，赐御诗一章，恭和原韵呈进上慰宸衷

	丑夷寇掠几时休，扰害民生二十秋。（万历之末建酋始反）
	岂有残山容立马，更无剩水荡扁舟。（吕批：惊心动魄）
	君臣立志卑南宋，文武齐心勦北酋。
	人定胜天天降鉴，乾坤万里剋时收。

示路阁部

	茫茫宇宙一浮沤，万里新秋绕郡楼。
	远远砧声和野哭，霏霏月色愈添愁。
	十年多难离乡恨，百炼刚肠绕指柔。
	底事不堪回首说，风风雨雨满皇州。

余罣吏议霞客遣公子走长安来候并赠衣裘手书游纪四册以慰寂寥感激无已

	霞客先生世莫俦，名山万里遍周游。
	晨兴东海穿云屐，暮宿苍梧载月舟。
	更惠奇书纪胜迹，远遣稚子慰穷愁。
	追随杖履应迟暮，莫道长安一叶秋。

读游纪知名山幽胜无奇不有不觉手舞足蹈欣赏无已

	江阴霞客本飞仙，谪降尘寰数十年。
	绝壁探幽跨鹤渡，（偶临绝壁，愁不得过。鹤翔舞于侧，跨而过之）（危崖古洞效蛇穿。洞中路有数小条，殊昭不知所适，蛇形于前，尾而随之，得奇境也。）
	玉床玉柱真神宅，金凤金龙伏路边。
	晨肇天台应愧叹，余人那得有奇缘。
	奇僧製腐追先生，从此游行四体轻。

荷叶（洞名先先入洞旬樵牧皆疑死在其中）深探樵牧怪，蜡炬照耀（洞暗持大烛之）鬼神惊。

	蛇行委曲千条暗，（洞中路不知凡几，莫适从焉，幸随蛇望见似螭首，始豁然大明）螭首模糊一道明。（洞中桃花万树，忽闻吹笙之声，声韵均异人世亦奇）
	床灶厨炉皆碧玉，桃花树下听吹笙。

（吕留良批注：奇人奇事，可称双绝）

李给事赴淮饯于采石

	万里江潮泻石头，年年送客惹离愁。
	长堤细柳千条綵，不系行行浪里舟。

登平野楼雨后看山

	树杪重泉树底流，青山如洗识新秋。
	渔舟野渡斜阳外，牧笛一声人倚楼。

秋日晚晴絜五侄孙同赴斜溪

	雨余巷口夕阳开，水滴檐閒湿翠苔。
	四面寒云垂野暗，一声长笛送秋来。
	青山红树清溪外，雨笠烟簑江水隈。
	三径苍茫横碧嶂，池东明月照楼台。

宿陈学士园早起看花

	看花春起早，山色净无尘。
	晓树初昇日，江村不见人。
	寒灯暗茅屋，残月淡西邻。
	处处闻啼鸟，街衢鼓报晨。

怀竹堂太史作诗寄之

	擇手长安去，孤蓬万里舟。
	猿啼衡岳树，人语洞庭秋。
	孤雁几时到，寒江急水流。
	遥思千里隔，何以慰离愁。

云閒相国已罢攻者未已思挽救之

	虫声唧唧绕阑干，独坐更深漏滴残。
	今夜愁死眠不得，萧萧风雨一灯寒。

二：以下摘选自《蔡夫人未刻稿》（晚村吕留良手抄所辑）

（蔡夫人是黄道周继妇，名蔡玉卿）

石斋上长安诗以朂之

（吕批：期望之深，劝忠之切，石斋为一代完人，贤夫人二有）

	送别饯河梁，君上长安道。
	去去复去去，长途漫浩浩。
	朔方风雪多，音微日夜杳。
	幸期匡颓俗，所冀伸怀抱。
	以此慰闺人，寸心良为好。
	况乃百年中，齿发倏已皓。
	干国有几时，忠直永为宝。
	桃李森成行，园林删蔓草。
	它日咏归来，共订言事稿。

东邻周蕙芳美而志洁采莲曲阳池

	盈盈二八东邻女，翠鬓云鬟轻罗紵。
	结伴姗来采莲花，莲华池畔清溽暑。
	微风拂拂飏霞裙，蘭心寂寂浑延佇。
	却恨谁家轻薄儿，痴婢荡桨笑与语。
	举袖障面向荷丛，绿蓋油油深藏处。
	水姿皎洁花见怜，花怜薄媚香容与。
	陈王老去少知音，洛浦神人在何许。
	女心只期养双亲，不羡当年金屋贮。（女性孝，尝言能养双亲者即嫁之，富贵贫穷所不计也）

伤时

（宋以下诗人无此骛句）

	秋风春雨度年年，阅尽沧桑大可怜。
	不道长安已往事，那知宫禁复依然。（魏阉咏灭圣主，独奋乾断，殊非易事，群臣不能仰体上意净其余党何也）

满夷跳梁有年仍未伏天诛，群臣负国也

	铁马西行灭燕支，楼船南邁挞吴师。
	声灵赫濯前无比，今日胡为歎伏雌。（石斋云，声情悲壮）

（注：邁，同“迈”。歎，同“叹”）

闺怨

	春风解冻怯轻寒，春思愁人彻肺肝。
	消息不曾来入梦，谁教明月照阑干。（石斋云，音笛弦外使人意消）

（吕批：唐人佳句）

宫怨

	长安路上少人行，钲鼓声声枕上惊。
	闻道辽阳夷氛恶，寒灯寂寂雨淋铃。

隆武纪元石斋授铖专征作五律二首赠行

（吕批：速出关为第一著）

	为国征戎狄，行行速出关。
	内庭斧钺授，玉殿宠恩颁。
	甲帐吟风远，凯歌指日还。
	南疆磐石固，差可慰天颜。
	大厦已倾危，诚难一木支。
	同心济国事，竭力固皇基。
	白水真人起，黄龙痛饮期。
	公今肩钜任，勿负九重知。

班婕妤

	回思昔日辞同辇，讵料今朝守别宫。
	漫道君王恩爱绝，妾颜依旧笑春风。

（石斋云怨而不怒）

（注：讵，同岂）

拟古

	孟冬气闭塞，雨雪何飘飘。
	朔风增怅望，寒山正嶕嶢。
	瑟瑟岭上松，岁寒日夜凋。
	客从远方来，遗我相思调。
	调中竟何知，好音殊寂寥。
	愿增桑榆美，慰妾若芳朝。

（石斋云，忧深思远诗人之诗）

（吕批：直继十九首）

读霞客游纪

	江北江南十万峰，奇花瑶艸白云封。
	徵君探遍幽玄跡，更侶山灵护绝踪。
	高风直继张三丰，一杖飘然访赤松。
	快把奇书游纪读，顿如甘露豁心胸。

口占寄石斋

	高山何磊磊，长江亦迢迢。
	人生弥局促，譬如露崇朝。
	仄仄欎怀抱，觧憂饮醇醪。
	华年不假易，骎骎髀肉消。
	长安浩如海，济济多士朝。
	逢迎欣得色，金带便横腰。
	加赋困黎庶，仗钺纵天骄。
	贤士发长叹，浩气干云霄。
	富贵若浮云，终期令闻昭。

穷居山中，莲素妹枉道过访并道流离苦况

	秋风昨夜入庭树，结茅临水留云住。
	晚钟澹荡逐烟飞，牛背斜阳横古渡。
	一叶扁舟天际来，泊岸欣知是莲素。
	为言司马隐漳滨，枉道过访图良晤。
	呼童沽酒来何迟，垂杨鸦噪江村暮。
	乡僻市远乏盤飱，小园蔬菜姑薄具。
	漫将鸡黍付郇厨，离怀切切深长诉。
	长安姚母学针绣，余暇共习诗与赋。
	武陵梅阁同砚席，相携踏遍桃源路。
	昔何欢娱今何苦，遭难流离更多故。
	河陽驿道二子失，怀孟山坳雪中仆。
	会逢旧僕得再生，十旬破庙悲流寓。
	风号时闻杀掠声，血醒触鼻更忧怖。（吕批：久别不逢，情景历历，患难之余）
	千言万语说不尽，相对嘿嘿泪霑露。
	沉沉秋夜乃苦短，月澹纱窗常若寤。
	倦时絮絮犹泣声，魂梦频惊两不遇。（吕批：景尤逼肖，非过来人不能道）
	醒时转疑是耶非，茫然凝视始知误。
	二人零落劫余身，我今洗心求觉悟。
	督师学士已殉节，供佛一龛香一炷。
	敬以一言告司马，漳州已有满贼戍。
	徐公屈节陈公死，穷山犹是难暂住。
	挂帆远适延平幕，求贤有令宜速赴。
	网罗豪杰图中原，衣冠走谒咸呵护。
	余当洗耳听好音，按剑一息苍生怒。
	联床闲泻时何促，哀哀复是别离苦。
	相交不克长同居，同居想为造物妒。
	发稀齿豁会何期，重重山水隔云雾。
	临行两泣不成声，千端万绪难分付。

秋暮感怀

	片云兀兀隔平林，独倚雕阑万古心。
	遥望金陵王气歇，更怜幽蓟好音沉。
	朝朝暮暮添愁恨，莽莽苍苍自古今。
	鬓影愈稀迟对镜，窗前明月漫相侵。

中秋后二日登小廔玩月

	徒倚楼头月色新，襟怀澹泊更清真。
	满街皎洁千门寂，净洗银河万里尘。

（神州乃尔）

七夕

	乌鹊飞飞绕几重，桥填银汉渡仙踪。
	早知一见便离别，何必年年此夕逢。
	纤纤素手停机杼，绰约仙郎春意秾。
	今夕月光徧皎洁。分明相对泣清容。
	闻道今宵鹊亦忙，佳期织女会牛郎。
	却愁碧落桥填晚，几刻深情万丈长。
	牵女西北望华机，织女东南跂玉嶶。
	欲诉离情徒引领，寸心缭乱绕瓊帏。
	一年一度会相逢，华寝迷离意益浓。
	怅绝银河填不满，回头云雾隔重重。
	伫望佳人月下容，良宵不觉露华浓。
	若非河汉阻昵爱，罗帐深深梦几重。
	华容艳艳粲云霄。月满罗裳态益娇。
	望断银河魂欲绝，漫教凉夜鹊慎桥。

春暮芳林园赏花

	庭院深深春日迟，沉香亭畔悄凝思。
	风吃飞絮莺声送，婢扫闲花蝶舞随。
	翠柳凝烟迷远树，碧桃笼雾护新枝。
	游蜂缭绕忙何似，正是芳菲最好时。

（吕批：春意缠绵）

石斋殉节，未及从死，惨酷萦怀益无聊赖，偶吟时事数律以舒愤痛

	德佑沉沦日月昏，牛羊腥臊漫乾坤。
	干戈扰扰余残梦，薇蕨离离久断魂。
	欲问昊天纵丑类，岂无豪杰靖中原。
	行人报道好消息，缵统新皇旧桂藩。
	永历元年诏己颁，黎民喜噪震人寰。
	千群鞑靼丧魂魄，三尺儿童尽笑颜。
	万里咸欣有共主，一戎大定旧河山。
	行看褒节文明伯，内殿谢恩预列班。
	共道龙颜表戴干，大明共主万年安。
	巍巍瞿相今诸葛，赫赫何侯古岳韩。（吕批：真女中豪杰，瞿何二公不愧斯二语？）
	江右胡勇无立足，空山樵牧有余欢。
	孝陵拜谒欣欣日，命妇恭随圣母銮。
	笑煞岑溪辎重多，甘心断送破山河。
	贪生赢得全家戮，独剩蛾眉侍燕歌。
	自顾头颅应懊恼，却看爱子悿如何。
	若将忠赤报今上，首相身荣大节峨。

三：以下摘选自《延平二王遗集》（无名氏手抄）

大木（延平武王朱成功）

春三月至虞谒牧斋师同孙爱世兄游剑门

	西山何其峻，巉岩暨穹苍。藤垂涧易陟，竹密径微凉。
	烟树绿野秀，春风草路香。乔木倚高峰，流泉挂壁长。
	仰看仙岑碧，俯视菜花黄。涛声怡我情，松风吹我裳。
	静闻天籁发，忽见林禽翎。夕阳在西岭，白云渡石梁。
	巘崿争（山突）屼，青翠更苍茫。兴尽方下山，归鸟宿池傍。

越旬日复同孙爱世兄游桃源涧

	闲来涉林趣，信步渡古原。松柏夹道茂，绿叶方繁繁。
	入林深几许，瞻盼无尘喧。清气荡胸臆，心旷山无言。
	行行过草庐，瞻仰古人园。直上除荆棘，攀援上桃源。
	桃源何秀突，风清庶草蕃。仰见浮云驰，俯视危石蹲。
	拭石寻旧游，隐隐古迹存。值问何朝题，宋元遑须论。
	长啸激流泉，层烟断屐痕。遐迩欣一览，锦绣罗江村。
	黄鸟飞以鸣，天净树温温。远色夕以丽，落日艳危墩。
	顾盼何所之，洒然灭尘根。归来忘所历，明月上柴门。
	孟夏草木长，林泉多淑气。芳草欣道侧，百卉旨郁蔚。
	乘兴快登临，好风袭我襟。濯足〔清〕流下，晴山绿转深。
	不见樵父过，但闻牧童吟。寺远忽闻钟，杳然入林际。
	声荡白云飞，谁能窥真谛？真谛不能窥，好景聊相娱。
	相娱能几何？景逝曾斯须。胡不自结束，入洛索名姝。

牧斋师评：声调清越，不染俗氛，少年得此，诚天才也！

瞿给事评：桃源上首，曲折写来，如入画图；一结尤清绝。次首瞻瞩极高，他日必为伟器，可为吾师得人庆。

复台（即东都）

	开辟荆榛逐荷夷，十年始克复先基（太师会兵积粮于此，出仕后为红毛荷兰夷酋弟揆一王窃据）。
	田横尚有三千客，茹苦间关不忍离。

出师讨满夷自瓜州至金陵

	缟素临江誓灭胡，雄师十万气吞吴（拟并复吴会州县）。
	试看天堑投鞭渡，不信中原不姓朱。

晨起登山踏看远近形势

	旭日东升万壑明，高林秋爽气纵横。
	千峰无语闲云过，瀑布湍飞系我情。

陈吏部逃难南来，始知今上幸缅甸，不胜悲愤；成功僻在一隅，势不及救，抱罪千古矣。

	闻道吾皇赋式微，哀哀二子首阳薇（痛惜瞿、何二督师前已殉节；使有一人在，今日必不至此）。
	频年海岛无消息，四顾苍茫泪自挥。
	天以艰危付吾俦，一心一德赋同仇。
	最怜忠孝两难尽，每忆庭闱涕泗流（太师为满酋诱执，迫成功降，再四思量，终无两全之美，痛愤几不欲生；惟有血战，直渡黄龙痛饮，或可迎归终养耳，屈节污身不为也）。

元之（延平文王郑经）

痛孝陵沦陷

	故国河山在，孝陵秋草深。
	寒云自来去，遥望更伤心！

满酋使来，有不登岸、不易服之说，愤而赋之。

	王气中原尽，衣冠海外留。
	雄图终未已，日日整戈矛。

三月八日，宴群公于东阁，道及崇、弘两朝事，不胜痛恨温、周、马、阮败坏天下，以致今日胡祸滔天而莫能遏也；爰制数章，志乱离之由云尔。

	燕京峨峨兮易水悠悠。思宗御极兮大势横流。
	皇赫斯怒兮客魏虔刘，阉党劋尽兮贤相旁求。
	皇纲再正兮旁无赞助宸衷独断之嘉猷。
	敷王道之荡荡兮不刚而不柔，真勤政而爱民兮宜平治而垂旒。
	何期历数之屯兮凶胡杀掠，致民穷为流贼之由。
	初起扑灭兮易策易筹，将相视如疥癣兮剿抚之计不讲求，一任其东西驰突兮固位卒岁而优游。
	精神全注于缺之美恶兮贿不足是忧，情面多而担当少兮九伐之政不修。
	前有病贤误国温、薛兮，继以好货庸懦之陈、周；
	卒至寇虏交讧兮，犹交相蒙蔽而勿置可否。
	所以纵成凶焰吨悀戚实群臣之寡谋。
	最可痛十七载圣皇兮，苦身孤立而焦愁，
	竟遭千古未有之惨兮，抱长恨于冠雠！
	寡人嗣位兮贡志未酬，每与群公道及兮伤悲而涕泪难收。
	将区区之愚忠直兮，同心同德赋同仇，倘皇灵降鉴兮庶不我尤。

又

	钟山巍巍兮长江洋洋。圣安监国兮旋正位于南京。
	内有史阁部之忠恳兮，外有黄靖国之守危疆。
	苟用人尽当其职兮，岂徒继东晋南宋之遗芳！
	胡乃置贤奸于不辨兮，罢硕辅而宵小用张；
	付万机于马、阮兮，致宁南之猖狂；
	任四镇之争夺相杀兮，不闻不问而刑赏无章。
	妙选之使四出兮，既酗酒而后作色荒。
	慨半壁之江南兮，已日虑于危亡。
	元首何昏昏兮股肱弗良，庶事之丛脞兮安得黎庶之安康。
	陈、马使北而无成兮，竟延胡寇以撤防；
	谋国有如是之乖刺兮，俾腥膻泛澜于四方。
	致黄唐之冑裔兮，尽彳亍而彷徨。贤人之不甘污辱兮蹈东海而远扬。
	痛恨乎奸谄遗害无穷兮，迨今兹而强胡虐焰方长。

与群公分地赋诗，得京口

	京口瓜州指顾间，春风几度到钟山。
	迷离绿遍江南地，千里怀人去不还。

读张公煌言满洲宫词，足征其杂揉之实；李御史来东都，又道数事，乃续之。

	十二栏干月色鲜，百花烂熳自逞妍。
	昭阳殿里妆初罢，喜道名王着意怜。
（胡酋初死，妻不耐独宿，私于酋弟伪九王，每闻王入宫，欣悦倍常，遍告宫娥阿监，王格外爱怜之意）。
	九王旧好漫相寻，椒室沉沉月色侵。
	宫监忽惊见故主，频闻悲怨到更深。
（王与伪后绸缪之际，监等忽见故主惨淡之容，回翔庭户间，并闻悲泣声；传言入内，王后二人大怒，责告者）。
	元旦后王入庙门，深宫寂静祀祆神。
	狂淫大像巍然立，跪毕登盘裸体陈。
（胡俗：元日黎明，伪帝后入宫祀祆神。宫在人不到处，所供大像，男女相抱，构精而立。二人跪拜毕，即裸体登盘，如牲牢之式，男左女右。为监窥见，传言于外，始知其事。真禽兽之恶习。且酋死弟蒸嫂代行此礼，堂然称父皇也）。
	亭亭婉嫕蕙兰花，毡帐承恩莫谩夸。
	严诏忽颁俾骨醉，铁牌前跪犹鞭挝。
（伪豫王寇江南，掠得二妇，一黄姓自留为妻，一宋蕙湘献九王。王嬖之。后闻，大怒，将宋妇截去手足眼耳鼻舌，置瓮中，陈筵前纵观。遂命伪相竖立「汉族妇女不得入宫」铁牌于宫门，呼九王跪牌前，大肆鞭挝。王誓不再私妇女，始已；然已血肉狼藉，痛苦不堪矣）。

效行行重行行

	昔与君别离，杨柳绿依依；
	今我来相思，雨雪已霏霏。
	岁月易如驰，音书一何稀；
	相隔万余里，何从知音徽。
	朝愁南浦云，暮惊孤雁飞；
	思君寝不寐，皓月透素帏。
	中夜起踯躅，白屋霜四围。
	芳年度华月，良人归不归。

效迢迢牵牛星

	皎皎明月光，烈耿银河凉。
	牵牛为之阻，织女以彷徨。
	相隔复几许，欲渡河无梁。
	旧愁未能释，新思萦其肠。
	玉泪和秋风，盈盈遥相望。

效涉江釆芙蓉

	琼蕊何峨峨，郁彼山之阿。
	釆釆盈怀袖，郁郁思谁何？
	怅望故闾里，冷冷归云过。
	归云不寄音，踯躅发悲歌。

四：以下摘选自《东壁楼集》

（东壁楼集作者在90年代经学者考订为延平文王郑经）

题东壁楼景自叙

	王气中原尽，衣冠海外留。
	雄图终未已，日夕整戈矛。
	闻西方反正喜咏得诚字
	群胡乱宇宙，百折守丹诚。
	海岛无鸾信，乡关断鸡声。
	义师兴棘岫，壮气撼长鲸。
	旗旆荆襄出，刀兵日月明。
	一闻因色动，满喜又心惊。
	原扫腥羶幕，悉恢燕镐京。
	更开朝贡路，再筑受降城。

## 鱼舆君

> 出舆食鱼居渝

毛泽东写的《三垂冈》

嗯，是他手书送人的。据说第5句让晚年毛泽东感慨良多，其中意味，可自己体会。

三垂冈 清 严遂成

	英雄立马起沙陀，奈此朱梁跋扈何？
	只手难扶唐社稷，连城犹拥晋山河。
	风云帐下奇儿在，鼓角灯前老泪多。
	萧瑟三垂冈下路，至今人唱百年歌。

## 羽川

吴梅村的『圆圆曲』

“恸哭六军皆缟素，冲冠一怒为红颜”这句的知名度就不用多说了。

清初诗坛有虞山，云间，浙派，词坛有云间，浙西，阳羡，各自都有自己的特点，也都有佳作，所谓好与不好，也不过是是否符合读者的审美。喜欢悲壮风格的人会觉得阳羡词更好，喜欢醇雅风格的人会觉得浙西词更好。

这其中我个人最喜欢的，还是吴伟业的歌行，当时被称为梅村体，后代评价吴伟业“其中歌行一体，尤所擅长，格律本乎四杰，而情韵为深；叙述类乎香山，而风华为胜，韵协宫商，感均顽艳，一时尤称绝调。”吸收了白居易歌行的写法而更重辞彩，既有明传奇的浪漫性又有明末清初的史实，身世之叹与家国之悲相融，用典与修辞都十分精当，文采斐然又深情脉脉，在清初诗歌中属个中翘楚。

全诗如下：

	鼎湖当日弃人间，破敌收京下玉关。
	恸哭六军俱缟素，冲冠一怒为红颜。
	红颜流落非吾恋，逆贼天亡自荒宴。
	电扫黄巾定黑山，哭罢君亲再相见。
	相见初经田窦家，侯门歌舞出如花。
	许将戚里空侯伎，等取将军油壁车。
	家本姑苏浣花里，圆圆小字妖罗绮。
	梦向夫差苑里游，宫娥拥入君王起。
	前身合是采莲人，门前一片横塘水。
	横塘双桨去如飞，何处豪家强载归？
	此际岂知非薄命，此时只有泪沾衣。
	熏天意气连宫掖，明眸皓齿无人惜。
	夺归永巷闭良家，教就新声倾座客。
	座客飞觞红日莫，一曲哀弦向谁诉？
	白皙通侯最少年，拣取花枝屡回顾。
	早携娇鸟出樊笼，待得银河几时渡？
	恨杀军书抵死催，苦留后约将人误。
	相约恩深相见难，一朝蚁贼满长安。
	可怜思妇楼头柳，认作天边粉絮看。
	便索绿珠围内第，强呼绛树出雕栏。
	若非将士全师胜，争得蛾眉匹马还。
	蛾眉马上传呼进，云鬟不整惊魂定。
	蜡烛迎来在战场，啼妆满面残红印。
	专征萧鼓向秦川，金牛道上车千乘。
	斜谷云深起画楼，散关月落开妆镜。
	传来消息满红乡，乌桕红经十度霜。
	都曲妓师怜尚在，浣沙女伴忆同行。
	旧巢共是衔泥燕，飞上枝头变凤凰。
	长向尊前悲老大，有人夫婿擅侯王。
	当时只受声名累，贵戚名豪尽延致。
	一斛珠连万斛愁，关山漂泊腰支细。
	错怨狂风扬落花，无边春色来天地。
	尝闻倾国与倾城，翻使周郎受重名。
	妻子岂应关大计，英雄无奈是多情。
	全家白骨成灰土，一代红妆照汗青。
	君不见馆娃初起鸳鸯宿，越女如花看不足。
	香径尘生鸟自啼，渫廊人去苔空绿。
	换羽移宫万里愁，珠歌翠舞古梁州。
	为君别唱吴宫曲，汉水东南日夜流。

## 陈潇韩

> 一条道走到黑

以下文字摘自袁枚的《随园诗话》：

余甲戌春，往扬州，过宏济寺，见题壁云：

十一

	随着钟声入梵宫，凭谁一喝耳双聋？
	桫椤不解无言旨，孤负拈花一笑中。

	山水争留文字缘，脚 跟犹带九州烟。
	现身莫问三生事，我到人间廿四年。

末无姓名，但著“苕生”二字。余录其诗，归访年余。熊涤斋先生告以苕生姓蒋，名士铨，江西才子也。且为通其意。苕生乃寄余诗云：

	鸿爪春泥迹偶存，三生文字系精魂。神交岂但同倾盖，知己从来胜感恩。

已而入丁丑翰林，假归，侨寓金陵，与余交好。壬申春，余过良乡，见旅店题诗云：

	满地榆钱莫疗贫，垂杨难系转蓬身。离怀未饮常如醉，客邸无花不算春。欲语性情思骨肉，偶谈山水悔风尘。谋生消尽轮蹄铁，输与成都卖卜人。

末亦无姓名，但书“篁村”二字。余和其诗，有“好叠花笺抄稿去，天涯沿路访斯人”之句。隔十三年，劳宗发观察来江南，云渠宰良乡时，见店壁有此二诗，为馆钦差故，主人将圬去；心甚爱之，抄诗请于制府方敏悫公。 方亦欣赏，谕令勿圬。然彼此不知篁村何许人。壬辰，在梁瑶峰方伯署中，晤篁村。方知姓陶，名元藻，会稽诸生也。以此语告陶。陶感三人之知己，而伤方、劳二公之已亡，重赋云：

	匹马曾从燕、蓟趋，桥霜店月已模糊。人如旷世星难聚，诗有同声德未孤。自笑长吟忘岁月，翻劳相访遍江湖。秦淮河上敦檠会，应识今吾即故吾。

	三间老屋夕阳村，底事高轩过此门？飞盖翠摇新蘸墨，华镫红照旧题痕。不教画墁佣奴易，便胜纱笼佛殿尊。惆怅怜才青眼客，几番剪纸为招魂。

又二十一：

卢抱孙先生转运扬州，名流毕集，极东南坛坫之盛。己卯十月，余 饮署中，见其少子谟，年甫十五六，玉雪可念。后三十年，家籍没矣。公子虽举孝廉，而飘泊无归。《上渤海公》二首，云：

	城旦余生剩藐孤，十年飘泊到江湖。
	桐花久堕怀中羽，香饭谁抛屋上乌？
	踽踽葛衣留冻骨，栖栖蹇足耐征途。
	年来鸡鹜同争食，不是当年小凤雏。

	拂拭知谁眼独青？褵徙弱鸟许梳翎。
	量来碧海输愁浅，嗅到黄粱感涕零。
	将母谁怜栖逆旅？忍饥犹勉诵残经。
	箫声吹彻吴门市，敢望山阳旧雨听？

## Ross 李

> 身上的美德大抵只剩下无知与无害

清 许承钦《望东澨山》诗：

	海澨有泽民，蛤墙荻作屋。
	斥卤汲为泉，饭粝不待熟。

怎么样，是不是清新脱俗不常见？

此外，他还有首《钱塘江观潮》诗：

	霸气至今消不尽，素车白马驾虹蜺。

据悉我们现在说的霸气侧漏的霸气就是起源于这里

（另，在网上有资料称许承钦是明代人，这是不是有一种默许承认钦定的感觉？）

答主在《江苏艺文志 扬州卷 下册 泰州市 泰县 泰兴市 清部》查阅到了此人，应该可以算作清朝人。

## 盛世散时凄凉色

> 电竞粉，科杂宋吹。快毕业了，没空闲聊。

对，我是来搬书的。以下出现的词都是龙榆生《近三百年名家词选》中选出的个人喜欢的诗词。

陈子龙 字卧子，松江华亭人。生有异才，工学子业，兼治诗、赋、古文，取法魏、晋，并体尤精妙。崇祯十年（一六三七）进士，选绍兴推官，以定乱功擢兵科给事中。命甫下而京师陷，乃事福王於南京。屡进谏，不听，乞终养去。子龙与同邑夏允彝皆负重名，尤彝死，子龙念祖母年九十，不忍割，遁为僧。寻以受鲁王部院职，结太湖兵欲举事，事露，被获，乘间投水死。（《明史》本传）时为永历元年（一六四七），距生万历三十六年（一六○八），年四十。清乾隆间，追谥忠裕。有《陈忠裕全集》，后附诗余一卷。子龙词原有湘真阁、江离槛雨种，早经散佚。今所传为王昶辑本。武进赵氏汇刻明词，亦会收入。词学衰於明代，至子龙出，宗风大振，遂开三百年来词学中兴之盛。

浣溪沙〔杨花〕

	百尺章台撩乱飞，重重帘幕开春晖，怜他飘泊奈他飞。淡日滚残花影下，软风吹送玉楼西，天涯心事少人知！

山花子〔春恨〕

	杨柳迷离晓雾中，杏花零落五更钟。寂寂景阳宫外月，照残红。蝶化彩衣金缕尽，虫卫画粉玉楼空。惟有无情双燕子，舞东风！

李雯 字舒章，江南华亭人，明万历三十六年（一六○八）生。少与陈子龙、宋徵与齐名，称《雲间三子》。顺治初，廷臣交荐雯才可用，授弘文院撰文、中书舍人，充顺天乡试同考官。以父丧归，顺治四年（一六四七）卒。著有《蓼斋集》，附词一卷。

菩萨蛮〔忆未来人〕

	蔷薇未洗胭脂雨，东风不合催人去。心事雨朦胧，玉箫春梦中。斜阳芳草隔，满目伤心碧。不语问青山，青山响杜鹃。

吴伟业 字骏公，号梅村，江南太仓人。明万历三十七年（一六○九）生。弱冠，举崇祯辛未（一六三一）科会试第一，廷试第二，官至少詹事。与马士英、阮大铖不合，假归。清世祖闻其名，力迫入都，累官国子监祭酒。以病乞归，康熙十年（一六七一）卒。伟业尤长於诗，少时才华艳发，后经丧乱，遂多悲凉之作，论者方之庚信。著有《绥寇纪略》、《梅村家藏稿》、《梅村诗馀》、《秣陵春难剧》等书。

贺新郎〔病中有感〕

	万事催华发！论龚生天年竟夭，高名难没。吾病难将医药治，耿耿胸中热血。待洒向风残月。剖却心肝今置地，问华佗解我肠千结。追往恨，倍凄咽。故人慷慨多奇节。为当年沈吟不断，草间偷活。艾灸眉头瓜啧鼻，今日须难决绝。早患苦重来千叠。脱屣妻孥非易事，竟一线不值何须说！人世事，几完缺？

今释澹归 俗姓金氏，名堡，字道隐，浙江杭州人。明崇祯庚辰（一六四○）进士。戊子（一六四八）诣肇庆，谒永明王，授体科给事中，抗直不畏强御。桂林破，薙发为僧，住韶州丹霞山寺。《南疆逸史》载其行事颇详。生於万历四十二年（一六一四），康熙十九年（一六八○）卒，年六十七。所著《遍行堂集》，清初会刊版行世，旋遭禁毁，丹霞寺亦被其炎。往岁予客岭南，於谢英伯处，获观全集四十卷原钞本，附词三卷，未刊行，曾录副分载《词学季刊》。（原钞《遍行堂词》，予已捐献上海图书馆。）武进赵氏拟收入《惜阴堂汇刻明词》，未果。王昶《明词综》录其词二首，但题今释，字澹归，亦未群其为谁氏也。

小重山〔得程周量民部诗，却寄。〕

	落落寒云晓不流。是谁能寄语？竹窗幽。还怀如画一天秋。钟徐歇，独自倚层楼。点点鬓霜稠。十年山水梦，未全收。相期人在别峰头。閒鸥意，烟雨又扁舟。

风流子〔上元风雨〕

	东皇不解事，颠风雨吹转海门潮。看烟火光微，心灰凤蜡；笙歌声咽，泪满鲛绡。吾无恙，一炉焚柏子，七碗覆松涛。明月寻人，已埋空谷；暗尘随马，更拆星桥。素声田畔路，当年梦应有金屋藏娇。不见漆灯续焰，蔗节生苗。尽翠绕珠围，寸阴难驻；钟鸣漏尽，抔土谁浇？问取门前流水，夜夜朝朝。

宋徵兴 字直方，一字辕文，松江华亭人。明万历四十六年（一六一八）生。顺治进士，官至副都御史。为诸生时，与陈子龙、李雯等倡几社，以古学相砥砺。其诗以博瞻见长，声誉亚於子龙。康熙六年（一六六七）卒。著有《林屋诗文稿》。

忆秦娥〔杨花〕

	黄金陌，茫茫十里春云白。春云白，迷离满眼，江南江北。来时无奈珠帘隔，去时著尽东风力。东风力，留他如梦，送他如客。

	屈大均 初名绍隆，字翁山，又字介子，广东番禺人。明崇祯三年庚午（一六三○）九月初五日生。初为诸生，弃去为浮屠，名今种，字一灵，一字骚除。中年返初服。工诗，高浑兀奡，与陈恭尹、梁佩兰并称《岭南三大家》。清康熙三十五年丙子（一六九六）五月十六日卒。著有《广东新语》、《道援堂集》等书。其《翁山诗外》末附《骚屑》二卷，有康熙刊本及清季国学扶轮社排印本。武进赵氏《惜阴堂汇明词》题作《道援堂词》，流传绝少。王昶《明词综》录一灵词七首，未注明为屈氏，亦非其杰构也。大均尝北走燕、赵，慨然有复兴明室之志，与一时名俊，酬唱亦多。近人朱孝臧题其词集云：“湘真老，断代殿朱明。不信明珠生海峤，江南哀怨总难平，愁绝庾兰成！”（《彊邨语业》卷三）於所举清代诸名家，即以大均冠首，亦足见其倾挹之至矣。

长亭怨〔与李天生冬夜宿雁门关作〕

	记烧烛雁门高处，积雪封城，冻云迷路。添尽香煤，紫貂相拥夜深语。苦寒如许！难和尔，凄凉句。一片望乡愁，饮不醉庐头施乳。无处间长城旧主，但见武灵遗墓。沙飞似箭，乱穿向草中狐兔。那能使口北关南，更重作并州门户？且莫吊沙场，收拾秦弓归去。

梦江南〔四首〕

	悲落叶，叶落落当春。岁岁叶飞还有叶，年年人去更无人，红带泪痕新。

	悲落叶，叶落绝归期。纵使归来花满树，新枝不是旧时枝，且逐水流迟。

	清泪好，点点似珠匀。蛱蝶情多元凤子，鸳鸯恩重是花神，恁得不相亲？

	红茉莉，穿作一花梳。金缕抽残蝴蝶茧，钗头立尽凤凰雏，肯忆故人姝？

王夫之 字而农，号姜斋，湖南衡阳人。明万历四十七年（一六一九）生。举崇祯壬午（一六四二）乡试。曾走桂林，依桂王，图恢复。旋知事不可为，遂决叶老牖下，浪游郴、永、涟、邵间，最后归衡阳之石船山，筑土室曰《观生居》，学者称船山先生。窜伏穷山，四十余年，一岁数徙其居，故国之戚，生死不忘。（以上参考李元度《国朝先正事略》卷二十七《经学传》。）清康熙三十一年（一六九二）卒，年七十四。著作至道光、同治间，始传於世。湘乡会氏汇刊为《船山遗书》三百二十四卷，附《鼓棹初、二集》及《潇湘怨词》。其词虽音律多疏，而芳悱缠绵，怆怀故国，风格遒上。朱孝臧题云：“苍梧恨，竹泪已平沈。万古湘灵闻乐地，云山韶入凄音，字字楚骚心。”（《彊村语业》卷三）所谓伤心人别有怀抱，真屈子《离骚》之嗣响也！

更漏子〔本意〕

	斜月横，疏星炯，不道秋宵真永！声缓缓，滴泠泠，双眸未易扃。霜叶坠，幽虫絮，薄酒何会得醉！天下事，少年心，分明点点深。

摸鱼儿〔东洲桃浪（《潇湘小八景词》之三）〕

	剪中流白频芳草，燕尾江分南浦。盈盈待学春花厌，人面年年如故。留春住，笑几许浮萍，（《船山遗书《本作《笑浮萍轻狂》，於律未协，兹从《广箧中词》所采。）旧梦迷残絮。棠桡无数。尽泛月莲舒，留仙裙在，载取春归去。佳丽地，仙院迢遥烟雾，湿香飞上丹户。醮坛珠斗疏镫映，共作一天花雨。君莫诉！君不见桃根已失江南渡。风狂雨妒。便万点落英，几湾流水，不是避秦路！

徐灿 湘频，江苏长洲人，海宁陈之遴妻。之遴为明崇祯进士，官中允。入清，累官弘文院大学士，加少保。坐结当营私，以原官发辽阳居住。寻召还，以贿结内监吴良辅论斩，免死流徙，卒於徙所。烂善属文，并精书、画。填词得北宋风格。著有《拙政园诗馀》。南陵徐氏收入《小转栾室汇刻闺秀词》中。朱孝臧题云《双飞翼，悔杀到瀛洲。词是易安人道韫，可堪伤逝又工愁？肠断塞垣秋。》（彊村语业》卷三）盖深惜之也。

踏莎行

	芳草绕芽，梨花未雨，春魂已作天涯絮。晶帘宛转为谁垂？金衣飞上樱桃树。故国茫茫，扁舟何许？夕阳一片江流去。碧云犹叠旧山河，月痕休到深深处！

永遇乐〔舟中感旧〕

	无恙桃花，依然燕子，春景多别。前度刘郎，重来江令，往事何堪说？近水残阳，龙归剑杳，多少英雄泪血！千古恨，河山如许，豪华一瞬抛撇。白玉楼前，黄金台畔，夜夜只留明月。休笑垂杨，而今金尽，秾李还销歇。世事流云，人生飞絮，都付断猿悲咽。西山在，愁容惨黛，如共人凄切。

陈维崧 字其年，号迦陵，江苏宜兴人。以明天启五年（一六二五）生。父贞慧，明末著气节。维崧少负才名，冠而多须，浸淫及颧准，陈髯之名满天下。尝客如皋冒氏水绘园，主人爱其才，进声伎适其意。康熙己未（一六七九），召试鸿词科，由诸生授检讨，篡修《明史》，时年五十四。越四年（一六八二）卒於官。工骈文及词，尝与朱彝尊合刊所作曰《朱陈村词》，传世有《湖海楼诗文词全集》。（《国朝先正事略》卷三十九《文苑》）其弟宗石序其词集云：“方伯兄少时，值家门鼎盛，意气横逸，谢郎捉鼻，尘尾时挥，不无声华裙屐之好，故其词多作旖语。迨中更颠沛，饥驱四方；或驴背清霜，孤篷夜雨；或河梁送别，千里怀人；或酒旗歌板，须髯奋张；或月榭风廊，肝肠掩抑；一切诙谐狂啸，细泣幽吟，无不寓之於词。甚至里语巷谈；一经点化，居然典雅，真有意到笔随，春风物化之妙。盖伯兄中年始学为诗余，晚岁尤好不厌，或一日得数十首，或一韵至十余阕，统计小令、中调、长调共得四百一十六调，共词一千六百二十九阕。先是京少有《天藜阁迦陵词刻》，犹属未仆，今乃尽付梓人。自唐、宋、元、明以来，从事倚声者，未有如吾伯兄之富且工也。”近人朱孝臧题云：“迦陵韵，哀乐过人多。跋扈颇参青兕意，清扬恰称紫云歌，不管秀师诃。”（《彊村语业》卷三）维崧词具有创作天才，固宜其不为前人所囿矣。

南乡子〔刑州道上作〕

	秋色冷并刀，一派酸风卷怒涛。并马三河年少客，粗豪，皂栎林中醉射雕。残酒忆荆高，燕赵悲歌事未消。忆昨车声寒易水，今朝，慷慨还过豫让桥。

虞美人〔无聊〕

	无聊笑花枝说，处处鹃啼血。好花须映好楼台，休傍秦关蜀栈战场开。倚楼极目添愁绪，更对东风语：好风休簸战旗红，早送鲥鱼如雪过江东！

夜游宫〔秋怀四首〕

	耿耿秋情欲动，早喷入霜桥笛孔。快倚西风作三弄。短狐悲，瘦猿愁，啼破冢。碧落银盘冻，照不了秦关楚陇。无数蛩吟古砖缝。料今宵，靠屏风，无好梦。

	秋气横排万马，尽屯在长城墙下。每到三更素商泻。湿龙楼，晕鸳机，迷爵瓦。谁复怜卿者？酒醒后槌床悲诧。使气筵前舞甘蔗。我思兮，古之人，桓子野。

	箭与饥鸱竞快，侧秋脑角应愁态。骏马妖姬秣燕代。笑吴见，困雕虫，矜细亥。龌龊谁能耐？总一笑浮云睚眦。独去为仆学无赖。圯桥边，有猿公，期我在。

	一派明云荐爽，秋不住碧空中响。如此江山徒莽苍。伯符耶？寄奴耶？嗟已往。十载羞厮养，孤负煞长头大颡。思与骑奴游上党。趁秋晴，遗迹莲花，西狱掌。

满江红〔秋日经信陵君祠〕

	席帽聊萧，偶经过信陵祠下。正满目荒台败叶，东京客舍。九月惊风将落帽，半廊细雨时飘瓦。柏初红偏向坏墙边，离披打。今古事，堪悲诧。身世恨，从牵惹。倘君而尚在，定怜余也。我讵不如毛薛辈，君宁甘与原尝亚？欢侯嬴老泪苦无多，如铅泻。

贺新郎〔赠何生铁（铁，小字阿黑，镇江人，流寓泰州，精诗画，工篆刻。）〕

	铁汝前来者！易不学雀刀龙笛，腾空而化？底事六州都铸错，孤负阴阳炉冶？气上烛斗牛分野。小字又闻呼阿黑，距王家处仲卿其亚？休放诞，人笞骂。萧疏粉墨营丘画。更雕鑱渐台威斗，邺宫铜瓦。不值一钱畴惜汝？醉倚江楼独夜。月照到寄奴山下。故国十年归不得，旧田园总被寒潮打。思乡泪，浩盈把。

朱彝尊 字锡鬯，号竹鬯，又号金风亭长、小长芦钓鱼师，浙江秀水人。明崇祯二年（一六二九）生。清康熙已未（一六七九），举博学鸿词，授检讨，寻入直南书房，出典江南省试。罢归后，殚心著述。工诗，与王士祯为南北二大宗，论者谓王才高而学足以副之，朱学博而才足以运之。康熙四十八年（一七○九）卒，年八十一。著有《日下旧闻》、《经义考》、《曝书亭诗文集》等书。（参考《国朝先正事略》卷三十九《文苑》）彝尊选辑唐、五代、宋以来下逮元张翥诸家词为《词综》，以开浙西词派，而其渊源所自，盖出於曹溶（嘉兴人）。尝称：“余壮日从先生（谓曹溶）南游岭表，西北至云中，酒栏登池，往往以小令、慢词，更迭唱和。有井水处，辄为银筝、檀板所歌。念倚声虽小道，当其为之，必崇尔雅，斥淫哇，极其能事，则亦以宣昭六义，鼓吹元音。往者明三百禩，词学失传，先生搜辑遗集，余曾表而出之。敷十年来，浙西填词者，家白石而户玉田，春容大雅，风气之变，实由於此。”（《静志居诗话》）於此，亦足略窥其宗旨，及其影响所及。其《曝书亭词》，自定为《江湖载酒集》、静志居琴趣》、《茶烟阁体物集》、《蕃锦集》等四种，有李富孙注本。朱孝臧题云：江湖老，载酒一年年。体素微妨耽绮语，食多宁独是诗篇？宗派浙河先。》（《彊村语业》卷三）浙派词以醇雅为宗，其流弊每致意旨枯寂，视湖海楼一派之叫嚣犷悍，厥失维均，而创始者不任其咎也。

桂殿秋

	思往事，渡江干，青蛾低映越山看。共眠一舸听秋雨，小簟轻衾各自寒。

卖花声〔雨花台〕

	衰柳白门湾，潮打城还。小长干接大长干。歌板酒旗零落尽，剩有渔竿。秋草六朝寒，花雨空坛。更无人处一凭栏。燕子斜阳来又去，如此江山！

河传〔送米紫来入燕〕

	南陌，归客，紫骝骄。水驿山椒，路遥，落花如雨烟外飘。河桥，折残杨柳条。别酒西堂官烛短，红玉碗，醉也休辞满。漏声催，且徘徊，一杯，劝君更一杯。

解佩令〔自题词集〕

	十年磨剑，五陆结客，把平生涕泪都飘尽。老去填词，一半是空中传恨，几曾围燕钗蝉鬓？不师秦七，不师黄九，倚新声玉田差近。落拓江湖，且分付歌筵红粉。料封侯白头无分！

曹贞吉 字升六，号实庵，山东安邱人。明崇祯七年（一六三四）生。清康熙三年（一六六四）进士，官礼部郎中。诗格遒练，宋荦极推许之。著有《珂雪诗词集》。其论词谓：“离而得合，乃为大家。若优孟衣冠，天壤间只生古人已足，何用有我？”故其词宁为创，不为述，宁失之粗豪，不甘为描写。（石莲庵本《珂雪词话》）朱孝臧题其词集云：“留客住，绝调鹧鸪篇。脱尽词流响泽习，相高秋气对南山，侵度衍波前。”（《彊村语业》卷三）其魄力固在王士祯之上也。

贺新凉〔再赠柳敬亭〕

	咄汝青衫叟！阅浮生繁华萧瑟，白衣苍狗。六代风流归抵掌，舌下涛飞山走。似易水歌声听久。试问於今真姓字，但回头笑指芜城柳。休暂住，谭天口。当年处仲东来后，断江流楼船铁锁，落星如斗。七十九年尘土梦，才向青门沽酒。更谁是嘉荣旧友？天宝琵琶宫监在，诉江潭憔悴人知否？今昔恨，一搔首！

顾贞观 字华峰，号梁汾，江苏无锡人。康熙丙午（一六六六）顺天举人，擢秘书院典籍。戊申（一六六八）丁外艰归。丙辰（一六七六）复入京，馆纳兰相国家，与相国子性德交契。甲子（一六八四）还里，构积书岩，读书终老。善填词，与吴江吴兆骞交尤笃。兆骞以顺治丁酉（一六五七）科场案谪戍宁古塔，贞观为求援於性德，未即许，贞观作《金缕曲》二阕以寄兆骞，性德见之泣下，为言於其父明珠，兆骞遂得生还云。贞观生於明崇祯十年（一六三七），至康熙五十三年（一七一四）卒。著有《积书岩集》及《弹指词》等书。贞观尝云：“吾词独不落宋人圈䙌，可信必传。”尝见谢康乐春草池塘梦中句，曰：“吾於词曾至此境。”昔弥勒弹指，楼阁门开，善才即见百千万亿弥勒化身。贞观以斯名集，殆自示其苦心孤诣，超神入化处。同时有摧其新词至朝鲜者，馆人窃诵马。翼日儒服者八人来谒，同声乞词，尽以畀之。后日必一至，备致款曲礼仪，坚恳将来片语单辞，必为邮寄。（《赌洛弹指词序》）朱孝臧题其词集云：“雲海约，明镜已秋霜。但愿生还吴季子，何曾形秽汉田郎？归老有纑塘。”（《彊村语业》卷三）竹坨、迦陵而外，贞观固亦当日一大作手也。

南乡子〔寿衣〕

	嚓泪夜鸿惊，（一作‘一鸣’）叶满阶除欲二更。一派西风吹不断，秋声，中有深闺万里情。片石於冰，雨袖霜华旋欲凝。（一作《廊上月华明，廊下霜华结渐成。》）今夜戍楼归梦里，分明，纤手频阿带月迎。（一作《人在回廊曲处迎》。）

## 陈十三

> 别管我，我只是一个偶像派答主。

明清两代几百年，诗词浩如烟海，只能挑几首个人喜欢的诗词，至于是不是真正好，这个问题，仁者见仁，智者见智。

杨慎 因为《三国演义》的影响，很多人对于杨慎的《临江仙 滚滚长江东逝水》印象深刻。其实杨慎作为明代三才子之首，好的诗词不少。个人比较喜欢的两首

临江仙 戍云南江陵别内 杨慎

	楚塞巴山横渡口，行人莫上江楼。
	征骖去棹两悠悠。相看临远水，独自上孤舟。
	却羡多情沙上鸟，双飞双宿河洲。
	今宵明月为谁留？团团清影好，偏照别离愁。

夜宿泸山 杨慎

	老夫今夜宿庐山，惊破天门夜未关，
	谁把太空敲粉碎，满天星头落人间。

说到杨慎，顺便说说他的妻子黄娥，“蜀中四大才女”之一，诗词俱佳。下面这首应该算她的代表作。

黄莺儿 积雨酿春寒

	积雨酿春寒，见繁花树树残，泥途满眼登临倦。
	江流几湾，云山几盘，天涯极目空肠断。
	寄书难，无情征雁，飞不到滇南

桃花庵歌 唐寅

	桃花坞里桃花庵，桃花庵下桃花仙；
	桃花仙人种桃树，又摘桃花卖酒钱。
	酒醒只在花前坐，酒醉还来花下眠；
	半醒半醉日复日，花落花开年复年。
	但愿老死花酒间，不愿鞠躬车马前；
	车尘马足富者趣，酒盏花枝贫者缘。
	若将富贵比贫者，一在平地一在天；
	若将贫贱比车马，他得驱驰我得闲。
	别人笑我忒疯癫，我笑别人看不穿；
	不见五陵豪杰墓，无花无酒锄作田。

明日歌 钱福

	明日复明日，明日何其多。我生待明日，万事成蹉跎。
	世人苦被明日累，春去秋来老将至。
	朝看水东流，暮看日西坠。百年明日能几何？请君听我明日歌。

接下来是民族英雄，西湖三杰之一张煌言的诗

放歌

	予生则中华兮死则大明，寸丹为重兮七尺为轻。　
	予之浩气兮化为雷霆，予之精神兮变为日星。　
	尚足留纲常于万祀兮，垂节义于千龄。

被执过故里

	知者哀其辱，愚者笑其颠。
	或有贤达士，谓此胜锦旋。
	人生七尺躯，百岁宁复延。
	所贵一寸丹，可逾金石坚。
	求仁而得仁，抑又何怨焉？

甲辰八月辞故里

其一

	义帜纵横二十年，岂知闰位在于阗。
	桐江空系严光钓，震泽难回范蠡船。
	生比鸿毛犹负国，死留碧血欲支天。
	忠贞自是孤臣事， 敢望千秋春史传。

其二

	国亡家破欲何之？ 西子湖头有我师。
	日月双悬于氏墓，乾坤半壁岳家祠。
	惭将赤手分三席，拟为丹心借一枝。
	他日素车东浙路，怒涛岂必属鸱夷？

接下来是陈子龙的词。陈子龙经典的词多得很呐，这里只录个人最喜欢的两首

点绛唇 春闺

	满眼韶华，东风惯是吹红去。几番烟雾，只有花难护。
	梦里相思，芳草王孙路。春无语，杜鹃啼处，泪染胭脂雨。 

唐多令 寒食

	碧草带芳林，寒塘涨水深。五更风雨断遥岑。雨下飞花花上泪，吹不去，两难禁。
	双缕绣盘金，平沙油壁侵。宫人斜外柳阴阴。回首西陵松柏路，肠断也，结同心。

少年英雄夏完淳的诗词

别云间

	三年羁旅客，今日又南冠。
	无限河山泪，谁言天地宽？
	已知泉路近，欲别故乡难。
	毅魄归来日，灵旗空际看。

即事

	复楚情何极，亡秦气未平。
	雄风清角劲，落日大旗明。
	缟素酬家国，戈船决死生！
	胡笳千古恨，一片月临城。

细林夜哭歌

	细林山上夜乌啼，细林山下秋草齐。有客扁舟不系缆，乘风直下松江西。
	却忆当年细林客，孟公四海文章伯。昔日曾来访白云，落叶满山寻不得。
	始知孟公湖海人，荒台古月水粼粼。相逢对哭天下事，酒酣睥睨意气亲。
	去岁平陵鼓声死，与公同渡吴江水。今年梦断九峰云，旌旗犹映暮山紫。
	潇洒秦庭泪已挥，仿佛聊城矢更飞。黄鹄欲举六翮折，茫茫四海将安归！
	天地跼蹐日月促，气如长虹葬鱼腹。肠断当年国士恩，剪纸招魂为公哭。
	烈皇乘云御六龙，攀髯控驭先文忠。君臣地下会相见，泪洒阊阖生悲风。
	我欲归来振羽翼，谁知一举入罗弋。家世堪怜赵氏孤，到今竟作田横客。
	呜呼！抚膺一声江云开，身在罗网且莫哀。公乎，公乎！为我筑室傍夜台，霜寒月苦行当来！

吴江野哭

	江南三月莺花娇，东风系缆垂虹桥。美人意气埋尘雾，门前枯柳风萧萧。
	有客扁舟泪成血，三千珠履音尘绝。晓气平连震泽云，春风吹落吴江月。
	平陵一曲声杳然，灵旗惨淡归荒烟。茫茫沧海填精卫，寂寂空山哭杜鹃。
	梦中细语曾闻得，苍黄不辨公颜色。江上非无吊屈人，座中犹是悲田客。
	感激当年授命时，哭公清夜畏人知。空间蔡琰犹堪赎，便作侯芭不敢辞。
	相将洒泪衔黄土，筑公虚冢青松路。年年同祭伍胥祠，人人不上要离墓。

一剪梅 咏柳

	无限伤心夕照中，故国凄凉，剩粉余红。金沟御水自西东，昨岁陈宫，今岁隋宫。
	往事思量一晌空，飞絮无情，依旧烟笼。长条短叶翠濛濛，才过西风，又过东风。

寻芳草 别恨

	几阵杜鹃啼，却在那，杏花深处。小禽儿，唤得人归去，唤不得愁归去。
	离别又春深，最恨也，多情飞絮。恨柳丝，系得离愁住，系不得离人住。

卜算子 断肠

	秋色到空闺，夜扫梧桐叶。谁料同心结不成，翻就相思结。
	十二玉阑干，风有灯明灭。立尽黄昏泪几行，一片鸦啼月。

南仙吕 傍妆台 自叙

<傍妆台>

	客愁新，一帘秋影月黄昏。几回梦断三江月，愁杀五湖春。霜前白雁樽前泪，醉里青山梦里人。<合>英雄恨，泪满巾，响丁东玉漏声频。

<前腔>

	两眉颦，满腔心事向谁论？可怜天地无家客，湖海未归魂。三千宝剑埋何处？万里楼船更几人！<合>英雄恨，泪满巾，何处三户可亡秦！

<不是路>

	极目秋云，老去秋风剩此身。添愁闷，闷杀我楼台如水镜如尘。为伊人，几番抛死心头愤，勉强偷生旧日恩。水鳞鳞，雁飞欲寄衡阳信，素书无准，素书无准。

<掉角儿序>

	我本是西笑狂人。想那日束发从军，想那日霜角辕门，想那日挟剑惊风，想那日横槊凌云。帐前旗，腰后印，桃花马，衣柳叶，惊穿胡阵。流光一瞬，离愁一身。望云山，当时壁垒，蔓草斜曛。

<前腔>

	盼杀我当日风云，盼杀我故国人民，盼杀我西笑狂夫，盼杀我东海孤臣。月轮空，风力紧。夜如年，花似雨，英雄双鬓。<合>黄花无分，丹萸几人。忆当年，吴钩月下，万里风尘。

<余音>

	可怜寂寞穷途恨，憔悴江湖九逝魂，一饭千金敢报恩。


清朝

马嵬 袁枚

	莫唱当年长恨歌，
	人间亦自有银河。
	石壕村里夫妻别，
	泪比长生殿上多！

黄景仁的诗

别老母

	搴帏拜母河梁去，白发愁看泪眼枯。
	惨惨柴门风雪夜，此时有子不如无。

杂感

	仙佛茫茫两未成，只知独夜不平鸣。
	风蓬飘尽悲歌气，泥絮沾来薄幸名。
	十有九人堪白眼，百无—用是书生。
	莫因诗卷愁成谶，春鸟秋虫自作声。

癸巳除夕偶成

	千家笑语漏迟迟，忧患潜从物外知。
	悄立市桥人不识，一星如月看多时。
	年年此夕费吟呻，儿女灯前窃笑频。
	汝辈何知吾自悔，枉抛心力作诗人。

绮怀

	几回花下坐吹箫，银汉红墙入望遥。
	似此星辰非昨夜，为谁风露立中宵。
	缠绵思尽抽残茧，宛转心伤剥后蕉。
	三五年时三五月，可怜杯酒不曾消。

都门秋思

	五剧车声隐若雷，北邙惟见冢千堆。
	夕阳劝客登楼去，山色将秋绕郭来。
	寒甚更无修竹倚，愁多思买白杨栽。
	全家都在风声里，九月衣裳未剪裁。

我知道肯定会有人说纳兰性德“北宋以来，一人而已”，问他是听谁说的，他就说王国维，王国维说的就是真的了？你们纳兰粉千万要注意了，不要见得风是得雨，听到这些说法，粉丝本身也要判断，明白这意思吗？ 假使这些完全无中生有的说法，你再帮他说一遍，你等于——你也有责任吧？

## 黄细妹

我推荐一首比较冷门的。但我很喜欢的。我小时候在高考作文素材那里看到。

李雯《菩萨蛮忆未来人》。

	蔷薇未洗胭脂雨，东风不合催人去。
	心事两朦胧，玉箫春梦中。 　　
	斜阳芳草隔，满目伤心碧。
	不语问青山，青山响杜鹃。

字字珠玑。直追五代。

## 匿名用户

先强推这首：

《鼠死行》清 师道难

	东死鼠，西死鼠，人见死鼠如见虎；
	鼠死不几日，人死如圻堵。
	昼死人，莫问数，日色渗淡愁云护。
	三人行未十步多，忽死两人横截路。
	夜死人，不敢哭，疫鬼吐气灯摇绿。
	须臾风起灯忽无，人鬼尸棺暗同屋。
	乌啼不断，犬泣时闻。
	人含鬼色，鬼夺人神。
	白日逢人多是鬼，黄昏遇鬼反疑人。
	人死满地人烟倒，人骨渐被风吹老。
	田禾无人收，官租向谁考。
	我欲骑天龙，上天府，呼天公，乞天母，
	洒天浆，散天乳，酥透九原千丈土，
	地下人人都活归，黄泉化作回春雨。

不是小清新风格的，写得很惊心动魄。 “白日逢人多是鬼，黄昏遇鬼反疑人。”有类三吏三别。

皮埃斯：师道难写完这首之后没多久自己也因为鼠疫而死。

彼苍者天，曷其有极。

清新绮丽缠绵悱恻风格当属黄景仁～最有名的《绮怀十六首 十五》以及《秋夕》

《秋夕》

	桂堂寂寂漏声迟，一种秋怀两地知。
	羡尔牛女逢隔岁，为谁风露立多时？
	心如莲子常含苦，愁似春蚕未断丝。
	判逐幽兰共颓化，此生无分了相思。

《绮怀十六首 十五》

	几回花下坐吹箫，银汉红墙入望遥。
	似此星辰非昨夜，为谁风露立中宵。
	缠绵思尽抽残茧，宛转心伤剥后蕉。
	三五年时三五月，可怜杯酒不曾消。

个人最喜欢“宛转心伤剥后蕉”一句…真真新奇悱恻。

时间线再往后推一点的话，黄遵宪客家山歌十五首，其题注：“山歌———土俗好为歌，男女赠答，颇有《子夜》、《读曲》之意，名曰山歌”。

一共十五首，这里安利两首：

	自煮莲羹切藕丝，待郎归来慰郎饥。
	为贪别处双双箸，只怕心中忘却匙。

	人人要结后生缘，侬要今生结眼前。
	一十二时不离别，郎行郎坐总随肩。

亲切活泼，热情浪漫～

## 沾衣

> 君子不器

厉鹗。齐天乐秋声馆赋秋声

	簟凄灯暗眠还起，清商几处催发？ 碎竹虚廊，枯莲浅渚，不辨声来何叶？ 桐飙又接，尽吹入潘郎，一簪愁发。已是难听，中宵无用怨离别。
	阴虫还更切切。玉窗挑锦倦，惊响檐铁。漏断高城，钟疏野寺，遥送凉潮呜咽。微吟渐怯。讶篱豆花开，雨筛时节。独自开门，满庭都是月。


## 知乎用户

明清诗读的不多，喜欢的，都是那种带着一股精神气儿的。比如这一首：

	领解皇都第一名，猖披归卧旧茅衡。
	立锥莫笑无余地，万里江山笔下生。

这诗写于唐伯虎经历牢狱之灾后，他被罢黜功名，正陷于贫困之境，回到家乡，字画卖不出去，旧茅屋又偏逢连日风雨，何等潦倒，可这首诗的气派可真是大得特别，万里江山笔下生。是的，即使我被关在果壳之中，仍自以为无限宇宙之王。

## 丝竹缓离愁

走马入红尘

黄宗羲《山居杂咏》

	锋镝牢囚取决过，依然不废我弦歌。死犹未肯输心去，贫亦其能奈我何。廿两棉花装破被，三根松木煮空锅。一冬也是堂堂地，岂信人间胜著多。

之前接触到的黄宗羲是个遗民，是个思想家，是个学者，却独独没有注意到过他的文学创作。第一次读到这首诗的时候真的很为“依然不废我弦歌”一句心折～

另外袁枚的一些小诗也挺有意思的～如我们小学就学过的《所见》：

	牧童骑黄牛，歌声振林越。意欲捕鸣蝉，忽然闭口立。

天真烂漫的小牧童形象可以说是刻画得很生动了，让人想起那位侧坐莓苔草映身的垂钓稚子～

袁枚还有一首《马嵬》，虽然不然不如义山同题诗精工绵邈，但也很新颖了：

	莫唱当年长恨歌，人间亦自有银河。石壕村里夫妻别，泪比长生殿更多。

清代作为集大成的时代有不少诗词其实都很不错，如很多答主提到的钱谦益（诗）、吴伟业（歌行），朱彝尊（词）、黄景仁（诗）还有纳兰性德等。相比较起来，明人的文学创作似乎真和他们的学术一样，乏善可陈。从台阁体到茶陵派、复古派、公安派、竟陵派，在文学史上的评价都不算太高，所以这个话题可以说是披沙拣金，很有意思了ò.ό

## 伏龙肝爱地浆水

> ♡lmwzzl♡

	独鸟冲波去意闲，环霞如赭水如笺，为谁无尽写江天。并舫风弦弹月上，当窗山髻载云还，独经行地未荒寒。

还有

	翠阜红匪夹岸迎，阻风滋味暂时生。
	水窗官烛泪纵横。
	禅悦新耽如有会，酒悲突起总无名。
	长川孤月向谁明。

这两首我看过一遍就印象很深。

## 匿名用户

要不常见的话

阅微草堂笔记中一则

某人听到牧童念的诗，不知是何人所做

	来冲风雨来
	去踏烟霞去
	斜照万峰青
	是我还山路

## 知乎用户

	江南三月莺花娇，东风系缆垂虹桥。美人意气埋尘雾，门前枯柳风萧萧。
	有客扁舟泪成血，三千珠履音尘绝。晓气平连震泽云，春风吹落吴江月。
	平陵一曲声杳然，灵旗惨淡归荒烟。茫茫沧海填精卫，寂寂空山哭杜鹃。
	梦中细语曾闻得，苍黄不辨公颜色。江上非无吊屈人，座中犹是悲田客。
	感激当年授命时，哭公清夜畏人知。空间蔡琰犹堪赎，便作侯芭不敢辞。
	相将洒泪衔黄土，筑公虚冢青松路。年年同祭伍胥祠，人人不上要离墓。
	细林山上夜乌啼，细林山下秋草齐。有客扁舟不系缆，乘风直下松江西。
	却忆当年细林客，孟公四海文章伯。昔日曾来访白云，落叶满山寻不得。
	始知孟公湖海人，荒台古月水粼粼。相逢对哭天下事，酒酣睥睨意气亲。
	去岁平陵鼓声死，与公同渡吴江水。今年梦断九峰云，旌旗犹映暮山紫。
	潇洒秦庭泪已挥，仿佛聊城矢更飞。黄鹄欲举六翮折，茫茫四海将安归！
	天地跼蹐日月促，气如长虹葬鱼腹。肠断当年国士恩，剪纸招魂为公哭。
	烈皇乘云御六龙，攀髯控驭先文忠。君臣地下会相见，泪洒阊阖生悲风。
	我欲归来振羽翼，谁知一举入罗弋。家世堪怜赵氏孤，到今竟作田横客。
	呜呼！抚膺一声江云开，身在罗网且莫哀。公乎，公乎！为我筑室傍夜台，霜寒月苦行当来！

## 鹿上森林飞鸟喜

故事与诗还旧日，惟余残酒热肠中。

喜欢唐寅的“名不显时心不朽，再挑灯火看文章”和“朝看天色暮看云，行也思君，坐也思君。”

喜欢黄景仁的“十有九人堪白眼，百无一用是书生”和“讵有青乌缄别句，聊将锦瑟记流年”。

喜欢龚自珍的“我劝天公重抖擞，不拘一格降人才”和“一萧一剑平生意，负尽狂名十五年”。

## 第十七个和尚

月明和尚青山去。

能说的基本都说了，补充一个个人喜欢的吧。

	韶华争肯偎人住？已是滔滔去。西风无赖过江来，历尽千山万水几时回？
	秋声带叶萧萧落，莫响城头角！浮云遮月不分明，谁挽长江一洗放天青？

暗指当时朝政黑暗，作者是清朝董士锡。

## 野风

> 我本楚狂人 疯歌笑孔丘

	屠狗功名，雕龙文卷，岂是平生意？

语出龚自珍词（湘月）：

	天风吹我，堕湖山一角，果然清丽。曾是东华生小客，回首苍茫无际。
	屠狗功名，雕龙文卷，岂是平生意？乡亲苏小，定应笑我非计。
	才见一抹斜阳，半堤香草，顿惹清愁起。罗袜音尘何处觅，渺渺予怀孤寄。
	怨去吹箫，狂来说剑，两样销魂味。两般春梦，橹声荡入云水。

注：

开篇点出游西湖事，但并不直说久离杭州，早想重游西湖，今日终如愿以偿，而是说被“天风”“吹堕”到“湖山一角”，得以饱览湖山“清丽”。笔法跌宕，意象雄奇，构思别致。

“果然”一词，乃是说离别杭州十年，西湖“重湖叠巇清嘉，有三秋桂子，十里荷花”的美景是否仍与昔日一样“清丽”。“果然清丽”写出迫切一见而如愿以偿的喜悦。

接着回首往事又紧承“果然”而来，西湖风景依旧，而“我”已非少年。

“东华生小客”，“东华”乃是以北京东华门借指京城北京。少年意气，居京华十年却一事无成，不禁怅然若失，于是“茫然无际”。

其时正是“四海变秋气，一室难为春”，乃是“九州生气”被消磨殆尽，“万马齐暗”而无法抖擞的时代。故说寻常功名、书生事业，岂是平生志向。

“屠狗”乃是指卑贱之业，《史记 樊哙传》说樊哙“沛人也，以屠狗为事，与高祖俱隐。”

“屠狗功名”乃是对功名利禄的蔑视。

“雕龙文卷”意指书生的寻章摘句、著书立说（参见《文心雕龙 序志篇》）。

龚自珍初任武英殿校录，本是纵横慷慨的壮士，志在“揽辔澄清”天下，无奈却要去寻章摘句，在故纸文字之间度其青春消磨意志，于是压抑苦闷。

书生事业非所求，“纵使文章惊海内，纸上苍生而已”，为此雕虫小技浪费青春，别说是天下英雄豪杰，红粉佳人也会嘲笑无能“非计”。

“乡亲苏小，定应笑我非计”，化用于辛弃疾《水龙吟 登建康赏心亭》的“求田问舍，怕应羞见，刘郎才气”。不过辛词心存犹豫，龚词则决计无疑。

“乡亲苏小”，指钱塘名妓苏小小，龚自珍生于杭州，故称其为“乡亲”。

——注了一半，有空儿再续。

其实百度也可以的，只是度娘的裹脚布是日见其长了，教人不忍直视。

## 匿名用户

我来说一首自己很喜欢的。

《虞美人》蒋春霖

	水晶帘卷澄浓雾，夜静凉生树。病来身似瘦梧桐，觉道一枝一叶怕秋风。
	银潢何日销兵气，剑指寒星碎。遥凭南斗望京华，忘却满身清露在天涯。

这首是作者在太平天国时期写下的作品，既有身世之感，又有对国家前途的忧思与殷切希望，悲愤感人，亦不失温厚。三四两句被大家认为写得好，但我觉得下阙也不错，完全是老杜的即视感，形神皆似（看到倒数第二句，马上能想起《秋兴八首（其二）》中“每依北斗望京华”，五六句也化用自《洗兵马》）。看来，谭献评价鹿潭为“倚声家老杜”虽然夸张了一点，但还是有道理的。

## 琥珀初成

> 安得促席，说彼平生

南浦 夜寻琵琶亭

	浔阳江上，恰三更霜月共潮生。
	断岸高低向我，渔火一星星。
	何处离声刮起？
	拨琵琶、千载剩空亭。
	是江湖倦客，飘零商妇，于此荡精灵。
	且自移船相近，绕回栏百折觅愁魂。
	我是无家张俭，万里走江城。
	一例苍茫吊古，向荻花枫叶又伤心。
	只琵琶响断，鱼龙寂寞不曾醒。

很喜欢这首

## 阿尔布汗内里为仁

> 人间神器

明代必然阳明大大，不过他的文章更好。先放三篇通俗的

寻春

	十里湖光放小舟，谩寻春事及西畴。江鸥意到忽飞去，野老情深只自留。
	日暮草香含雨气，九峰晴色散溪流。吾侪是处皆行乐，何必兰亭说旧游？

双峰

	凌崖望双峰，苍茫竟何在？载拜西北风，为我扫浮霭。

山中立秋什么的 这篇名字忘了………

	风吹蝉声乱，林卧惊新秋。山池静澄碧，暑气亦已收。青峰出白云，突兀成琼楼。
	袒裼坐溪石，对之心悠悠。倏忽无定态，变化不可求。浩然发长啸，忽起双白鸥。

清代王渔洋。

真州绝句

	江干多是钓人居，柳陌菱塘一带疏；好是日斜风定后，半江红树卖鲈鱼。

高邮雨泊

	寒雨秦邮夜泊船，南湖新涨水连天。
	风流不见秦淮海，寂寞人间五百年。

## 浮世心

> 身居浮世，心有沉香

鄙人最爱的几首，都是老梗，不知入得不入得法眼：

唐寅《桃花庵诗》

	桃花坞里桃花庵，桃花庵下桃花仙；
	桃花仙人种桃树，又摘桃花卖酒钱。
	酒醒只在花前坐，酒醉还来花下眠；
	半醒半醉日复日，花落花开年复年。
	但愿老死花酒间，不愿鞠躬车马前；
	车尘马足富者趣，酒盏花枝贫者缘。
	若将富贵比贫者，一在平地一在天；
	若将贫贱比车马，他得驱驰我得闲。
	别人笑我忒疯癫，我笑别人看不穿；
	不见五陵豪杰墓，无花无酒锄作田。

李鸿章《绝命诗》（据说）

	劳劳车马未离鞍，临事方知一死难。
	三百年来伤国步，八千里外吊民残。
	秋风宝剑孤臣泪，落日旌旗大将坛。
	海外尘氛犹未息，诸君莫作等闲看。

## 有一个故宫的朋友

臭猫食

	如今我不做长毛，一心一德辅清朝。

## 李鱼跃

《浪淘沙 秋》明 朱栴

	塞下景荒凉，淡薄秋光，金风淅淅透衣裳。
	读罢安仁《秋兴赋》，憀栗悲伤。
	廿载住边疆，两鬓成霜，天边鸿雁又南翔。
	借问夏城屯戍客，是否思乡？

放一首自己最喜欢的明朝词。

## 牙子

> 安卓程序员

贺双卿 凤凰台上忆吹箫

	寸寸微云，丝丝残照，有无明灭难消。正断魂魂断，闪闪摇摇。望望山山水水，人去去，隐隐迢迢。从今后，酸酸楚楚，只似今宵。
	青遥，问天不应，看小小双卿，袅袅无聊。更见谁谁见，谁痛花娇？谁望欢欢喜喜，偷素粉，写写描描？谁还管，生生世世，夜夜朝朝？

## 汪江豪

> 偏执、虚妄还没祛除

前面有朋友提到王阳明的。

作为对哲思和哲人特别钟爱和钦佩的人，毕竟诗性与理性较难统一于一人。我在此抛砖引玉，推荐陈寅恪的2首。

其一《忆故居》

	渺渺钟声出远方，依依林影万鸦藏。
	一生负气成今日，四海无人对夕阳。
	破碎山河迎胜利，残馀岁月送凄凉。
	松门松菊何年梦，且认他乡作故乡。

对于这首，因为明清诗歌文章对我来说最早接触的当然是袁枚、纳兰容若等，所以年少时不喜欢那种平常中见悲凉的压抑风格，在往后的人生起落之后才能体会其中一二。研究过陈寅恪先生的人生履历，非常钦佩陈寅恪先生能在大环境如此又逢天下巨变情况下勇往直前，保持自己不惮于“一生负气成今日，四海无人对夕阳”而追求独立精神自由思想。其豪情壮志与学究态度，可见一斑。

其二《咏燕郊旧园》

	数间旧宇翻新样，一角红楼映碧流。
	园柳愈青头愈白，此生无分更重游。

有人认为陈寅恪晚年诗歌牢骚太盛，满腹怨气。但我读这首诗的时候，看到的是一位白发老人对自己手植园柳的怀念与一丝丝期待。政治不宜深谈，但同为江西人，此诗既有着姜白石的《淡黄柳 空城晓角》的“马上单衣寒恻恻”、“怕梨花落尽成秋色”之伤感物哀，又有白石《鹧鸪天 正月十一日观灯》的“少年情事老来悲”、“看了游人缓缓归”的回忆向往。

我想，既然一个人存在对美好事物甚至是逝去的往昔的期盼，本着人道主义原则，就不应该对其过分苛责。

## 葱花

> 中文狗明媚坑爹地走在法律道路上

张惠言。水调歌头。木兰花慢。

	晓来风，夜来雨，晚来烟。是它酿就春色，又当断送流年。
	月地和云，花天伴雪，合称清寒。

## 果戈里耶夫斯基

> 桥梁工程师

毕九歌，只流传一首。

	芍药花残布谷啼，鸡闲犬卧闭疏篱。老农荷锸归来晚，共说山南雨一犁。

## 知乎用户

我朝太祖极为推崇的一首：

	琼枝只合在瑶台，谁向江南处处栽。
	雪满山中高士卧，月明林下美人来。
	寒依疏影萧萧竹，春掩残香漠漠苔。
	自去何郎无好咏，东风愁寂几回开。

## 郑介甫

> 长恨歌，短歌行，行路难。

黄媛介

	著书不费居山事，沽酒恒消卖画钱；
	贫况不堪门外见，依依槐柳绿遮天。

## 啊荷荷

> 百无一用

渔阳先生《夜雨题寒山寺寄西樵、礼吉》两首

	日暮东塘正落潮，孤篷泊处雨潇潇。
	疏钟夜火寒山寺，记过枫桥第几桥？

	枫叶萧条水驿空，离居千里怅难同。
	十年旧约江南梦，独听寒山半夜钟。

自以为意境之高不逊《枫桥夜泊》几分。瘦而不癯，百转千回而不绝。

## 吕一舟

一事无成本科僧

清代万树独创堆絮体，回环往复，缠绵悱恻，别有情致。

苏幕遮 离情 清 万树

	彩分鸾，丝绝藕。且尽今宵，且尽今宵酒。门外骊驹声早骤，恼杀长亭，恼杀长亭柳。
	倚秦筝，扶楚袖。有个人儿，有个人儿瘦。相约相思须应口，春暮归来，春暮归来否？

## 知乎用户

清 唐梦赉

	谁知羯鼓催花者，总是芒鞋访道人。

这一句乍读之后，总是念念不忘，上句热闹非凡，下句清冷无限，一个“谁知”，一个“总是”，背后多少思量。

## dali chen

林古度

	一树古梅花数亩，城中客子乍来看。
	不知花气清相逼，但觉山深春尚寒。

高棅

	云影荡山翠，泉声乱溪湍。
	长林无六月，萝薜生秋寒。

谭元春

	不知君亦至江城，江甚凉时寒未成。
	城里逢君郊外语，共将闲思待霜生。

## Hydrochoerus

> Ma tahan võita.

《夏词》明 智生

	炎威天气日偏长，汗湿轻罗倚画窗。
	蝶蜂不知春已去，又衔花瓣到兰房。

《春雁》明 王恭

	春风一夜到衡阳，楚水燕山万里长。
	莫道春来便归去，江南虽好是他乡。

《枕石》明 高攀龙

	心同流水静，身与白云轻。
	寂寂深山暮，微闻钟磐声。

《舟夜书所见》清 查慎行

	月黑见渔灯，孤光一点萤。
	微微风簇浪，散作满河星。

《春风》清 袁枚

	春风如贵客，一到便繁华。
	来扫千山雪，归留万国花。

《出居庸关》清 朱彝尊

	居庸关上子规啼，饮马流泉落日低。
	雨雪自飞千嶂外，榆林只隔数峰西。

## Felix Liu

> 自由职业者、死忠影迷、英语翻译、古诗词爱好者、民科发烧友

黄景仁几首诗词，慷慨悲歌，令人不能自已。

	霜雪天边首重搔，君诗读罢颂离骚。
	湘江一夜浪头白，苦竹三声猿啸高。
	摇落只伤王粲目，风尘谁解慕容刀？
	无才我愧长沙客，忆煞东吴旧酒豪。

满江红

题岳仲子鄂渚吟诗后

其一

	老子当年，曾几醉、南楼夜月。但惨淡、狮儿霸气，断戈沈戟。一片武昌秋柳绿，三更鹄渚寒涛急。问扁舟谁叫落梅风，声声笛。
	高宴会，西园集；狂啸傲，南州客。向残山剩水，射棚行炙。安乐宫门无片瓦，吕蒙城畔余残堞。想先生凭吊日登临，悲秋极。

其二

	鄂国王孙，认一片、精忠余烈。想当日、偏师背水，旌旗猎猎。帐外涛冲猿鹤警，军中夜竛鱼龙寂。到而今急雨打空江，犹呜咽。
	沉不尽，横江铁；烧不断，临江壁。尽茫茫古意，乱填胸臆。十载雄名留幕府，兴酣如此方摇笔。把新诗点杂旧江山，都生色。

其三

	仆本狂奴，频掩卷、壮怀陡发。翘首处、大江西上，暮云明灭。楼上有人题健句，郢中自古生词客。算浮生何日驾扁舟，冲双屐？
	高吟罢，鸡声歇；独酌倦，残釭没。忽天风吹梦，长鲸喷雪。下界霜钟催去急，倒看万顷苹洲白。蓦惊回风雪锁严城，空凄切。

## 大明总兵萧剑明

> 藏书家，古代历史、古代文学研究生

明朝大爱唐伯虎，清朝可能独纳兰

最喜欢的一首则是大明辽东提督李如松平定朝鲜日寇祸患后写的那首《答柳成龙》

	提兵星夜到江干，为说三韩国未安。
	明主日悬旌节报，微臣夜释酒杯欢。
	春来杀气心犹壮，此去妖氛骨已寒。
	探笑敢言非胜算，梦中常忆跨征鞍。

## 荷曳

留学狗

最近才注意到的一位 清代的黄仲则 推荐的原因主要是我很喜欢唐诗 而黄仲则早期词作很有李太白的感觉 虽然气势功底不及前人 但是给我感觉在诗词相对萎靡的那个年代也算是不错的了

我自己非常喜欢他的《拟饮马长安窑》放在这里

	秦城苍苍汉月白，秋风饮马城边窟。髑髅出土绣碧花，犹道秦时筑城卒。
	秦皇筑城非不仁，汉武开边亦可人。遮断玉关朝遣戍，长驱青海夜生尘。
	祁连封后焉支失，绝漠愁胡眠流血。残星点点散牛羊，霜天萧萧动箴篥。
	闻道官家重首功，轻车仍拜未央宫。从此北庭常保塞，几曾南向敢关弓。
	射生旧日云中守，列帐传呼赐牛酒。三时禾黍种连云，四月桃花开马首。
	城郭安西净扫除，蒲桃天马贡长途。太平不用封侯相，卫霍于今只读书。

黄仲则一生仕途坎坷，晚年词作总体来讲比较凄凉，有一些小诗写的很是凄楚。但是他又不是完全的意志消沉，常常是在最后一句时话锋一转再言对未来依旧充满期待

下面是祭奠恩师之作

检邵叔宀先生遗札

	死别生离各泫然，吞声恻恻已经年。帆开南浦春刚去，舟到西泠月正圆。
	当日祖筵如梦里，即今展翰又天边。伤心一树梅花发，更有谁移植墓田？

写景：

吴山写望

	云蒸海气欲浮城，雨过江天旷望清。踏浪人归歌缓缓，回帆风定鼓声声。
	湖头前后英灵在，浙水东西王气平。回首西湖真一掬，几番花月送人行。

因为还是高中生 对古诗词的研究还是涉猎甚浅 初中时疯狂迷恋纳兰性德 高中时则偏爱黄仲则

其实两人很相似 少年英才 仕途不顺 英年早逝 但显然在身世上纳兰是远幸于黄仲则的 但实际上反而是黄仲则词风更多变，气势也甚于纳兰 这大概就是为什么我更喜欢他的原因吧（ ´∀｀）

乾隆三十六年 做于当涂《太白墓》

	束发读君诗，今来展君墓。清风江上洒然来，我欲因之寄微慕。
	呜呼！有才如君不免死，我固知君死非死。长星落地三千年，此是昆明劫灰耳。
	高冠岌岌佩陆离，纵横击剑胸中奇。陶镕屈宋入《大雅》，挥洒日月成瑰词。
	当时有君无著处，即今遗躅犹相思。醒时兀兀醉千首，应是鸿濛借君手。
	乾坤无事入怀抱，只有求仙与饮酒。一生低首惟宣城，墓门正对青山青。
	风流辉映今犹昔，更有灞桥驴背客。此间地下真可观，怪底江山总生色。
	江山终古月明里，醉魄沈沈呼不起。锦袍画舫寂无人，隐隐歌声绕江水。
	残膏剩粉洒六合，犹作人间万余子。与君同时杜拾遗，窆石却在潇湘湄。
	我昔南行曾访之，衡云惨惨通九疑。即论身后归骨地，俨与诗境同分驰。
	终嫌此老太愤激，我所师者非公谁。人生百年要行乐，一日千杯苦不足。
	笑看樵牧语斜阳，死当埋我兹山麓。

我觉得这一篇也很能体现黄仲则诗词上与李太白的贴近之处 其实黄仲则一生都将李白奉之为师 也曾言“我所师者非公谁”。 郑炳文曾经点评过“ 希踪太白，浩浩落落，若乘莺风而翔紫霄，海内才士莫与抗手”。

## 匿名用户

张煌言的《甲辰八月辞故里》

	国破家亡欲何之？
	西子湖头有我师。
	日月双悬于氏墓，
	乾坤半壁岳家祠。
	惭将赤手分三席，
	敢为丹心借一枝。
	他日素车东浙路，
	怒涛岂必属鸱夷。
	袁枚的《谒岳王墓》
	江山也要伟人扶，
	神化丹青即画图。
	赖有岳于双少保，
	人间才觉重西湖。

## 知乎用户

《感秋》林旭

	清晨负手行，蟋蟀鸣我门。
	因知秋气厉，感此悲流年。
	病夫日掩户，一月不窥园。
	颇闻梧桐树，飘叶聚其根。
	岁寒皆黄落，而汝胡为先？
	我将种长松，不与时推迁。
	小庭数盆花，青青亦堪怜。
	但觉凄清意，莫向西风前。

## 知乎用户

私以为明朝爱国诗句甚为悲感肺腑，贴几首以慰英灵：

	千锤万凿出深山，烈火焚烧若等闲。粉身碎骨全不怕，要留清白在人间。（明于谦）
	
	十年驱驰海色寒，孤臣于此望宸銮。繁霜尽是心头血，洒向千峰秋叶丹。（明戚继光）

	五载离家别路悠，送君寒浸宝刀头。欲知肺腑同生死，何用安危问去留？
	策杖只因图雪耻，横戈原不为封侯。故园亲侣如相问，愧我边尘尚未收。（明袁崇焕）

	一月悲歌待此时，成仁取义有天知。衣冠不改生前制，名姓空留死后诗。
	破碎山河休塟骨，颠连君父未舒眉。魂兮懒指归乡路，直往诸陵拜旧碑。（明张同敞）

	大将生来胆气豪，腰横秋水雁翎刀，风吹鼍鼓山河动，电闪旌旗日月高，
	天上麒麟原有种，穴中蝼蚁岂能逃，待诏太平归来日，朕与将军解战袍（嘉靖帝赠毛伯温）

	凭将箕帚扫匈奴，一片欢声动地呼；试看他年麟阁上，丹青先画美人图（崇祯帝赠秦良玉）

## 璧月莲灯

> 天涯常病意，岑寂胜欢愉

来两个小清新

题寒江钓雪图【作者】释敬安【朝代】清代

	垂钓板桥东，雪压蓑衣冷。
	江寒水不流，鱼嚼梅花影。

点绛唇 屏却相思【作者】王国维【朝代】清代

	屏却相思，近来知道都无益。不成抛掷，梦里终相觅。醒后楼台，与梦俱明灭。西窗白，纷纷凉月，一院丁香雪。

讲真的清诗虽然开朗壮阔不如唐诗，其他的真心不错。

## 钟鸣乐之向往者

> 思想是防弹的。

	几听孽鸟语关关是，尽罢虚弦落照间。却讶塞鸿偏有胆，又随春信到天山。
	
我看过的最有血气的边塞诗，敬孙都督。

## 张路

> 古典文学爱好者。

孔尚任《桃花扇》中的一段曲：

《余韵 哀江南 离亭宴带歇指煞》

	俺曾见金陵玉殿莺啼晓，秦淮水榭花开早，谁知道容易冰消。
	眼看他起朱楼，眼看他宴宾客，眼看他楼塌了。
	这青苔碧瓦堆，俺曾睡风流觉，将五十年兴亡看饱。
	那乌衣巷不姓王，莫愁湖鬼夜哭，凤凰台栖枭鸟。
	残山梦最真，旧境丢难掉，不信这舆图换稿。
	诌一套哀江南，放悲声唱到老。

一首曲，写出了风云兴衰变幻。

一个不甚有名的女词人，贺双卿：

《凤凰台上忆吹箫（饷耕）》

	紫陌春情，漫额裹春纱，
	自饷春耕，小梅春瘦，细草春明。
	春日步步春生。
	记那年春好，向春莺说破春情。
	到如今，想春笺春泪，都化春冰。
	怜春痛春春几？被一片春烟，锁住春莺。
	赠与春依，递将春你，是依是你春灵。
	算春头春尾，也难算春梦春醒。
	甚春魔，做一场春梦，春误双卿！

《凤凰台上忆中吹箫（送韩西）》

	寸寸微云，丝丝残照，有无明灭难消。
	正断魂魂断，闪闪摇摇。
	望望山山水水，人去去，隐隐迢迢。
	从今后，酸酸楚楚，只似今宵。
	青遥，问天不应，看小小双卿，袅袅无聊。
	更见谁谁见，谁痛花娇？
	谁望欢欢喜喜，偷素粉，写写描描？
	谁还管，生生死死，暮暮朝朝？

虽然只是对自己命运的哀叹，也让我们感受到了帝制时代女性的悲惨。不胜唏嘘~

## 以珵

明初唐温如 《题龙阳县青草湖》

	西风吹老洞庭波，一夜湘君白发多。
	醉后不知天在水，满船清梦压星河。

清初廖燕《竹枝词》诗组

## 知乎用户

	书足记姓名，剑可酬恩仇，
	少学两不就，空作澹荡游。

	与君相逄在东州，赤气拂面非凡俦。
	驱车欲过公子宅，苦心莫伸涕横流。

接下来记不住了，明高启的诗，几年前吃不起饭的时候，睡不着半夜背的，有点乱。高启大才，就是死的早，都怪朱重八。

## 向左不向右

	绢帕蘑菇及线香，本资民用反为殃。
	清风两袖朝天去，免得闾阎话短长！

——《入京》于谦

## 匿名用户

《增广贤文》

	人情似纸张张薄，世事如棋局局新。贫居闹市无人问，富在深山有远亲。
	不信但看宴中酒，杯杯先敬富贵人。门前拴上高头马，不是亲来也是亲。
	门前放根讨饭棍，亲戚故友不上门。世人结交需黄金，黄金不多交不深，
	纵令然诺暂相许，终是悠悠路行心。有钱有酒多兄弟，急难何曾见一人。
	酒肉朋友朝朝有，无钱无势亲不亲。相逢好比初相识，到老终无怨恨心。
	胜者为王败者寇，只重衣冠不重人。三贫三富不到老，十年兴败多少人。
	在官三日人问我，离官三日我问人。古人不见今时月，今月曾经照古人。
	近水楼台先得月，向阳花木易为春。谁人背后无人说，那个人前不说人。
	百炼化身成铁汉，三缄其口学金人。十分伶俐使七分，常留三分与儿孙。
	如若十分都使尽，远在儿孙近在身。长江后浪推前浪，世上新人赶旧人。
	君子乐得做君子，小人枉自做小人。山中自有千年树，世上难逢百岁人。
	岂无远道思亲泪，不及高堂念子心。堂上二老是活佛，何用灵山朝世尊。
	平生不作皱眉事，世上应无切齿人。越奸越狡越贫穷，奸狡原来天不容。
	富贵若从奸狡起，世间呆汉喝西风。求人须求大丈夫，济人须济急时无。
	茫茫四海人无数，那个男儿是丈夫。人情似水分高下，世事如云任卷舒。
	入山不怕伤人虎，只怕人情两面刀。无求到处人情好，不饮随它酒价高。
	知事少时烦恼少，识人多处是非多。秋至满山皆秀色，春来无处不花香。
	贫无达士将金赠，病有高人说药方。美人卖笑千金易，壮士穷途一饭难。
	少时总觉为人易，华年方知立业难。用心计较般般错，退步思量事事难。
	世上闲愁千万斛，不教一点上眉端。毁身每是作恶日，成名皆在行善时。
	莫把真心空计较，唯有大德享万年。谗言败坏真君子，美色消磨狂少年。
	神仙难断阴骘命，皇天不昧苦心人。人恶人怕天不怕，人善人欺天不欺。
	善恶到头终有报，只争来早与来迟。平生不做亏心事，半夜敲门心不惊。
	万事劝人休瞒昧，举头三尺有神明。鬼神可敬不可谄，怨家宜解不宜结。
	人生何处不相逢，莫因小怨动声色。好义固为人所钦，贪利乃为鬼所笑。
	贤者不炫己之长，君子不夺人所好。善业可为须着力，是非闲杂莫劳心。
	良田不由心田置，产业变为冤业折。千年田地八百主，田是主人人是客。
	阴地不如心地好，命运在人不在天。有理问得君王倒，有钱难买子孙贤。
	不求金玉重重贵，但愿儿孙个个贤。枯木逢春犹再岁，人无两度再少年。
	水暖水寒鱼自知，花开花谢春不管。蜗牛角上校雌雄，石火光中争长短。
	留心学到古人难，立脚怕随流欲转。少而寡欲颜常好，老不求官梦也闲。
	妙药难医冤孽病，横财不富命穷人。多情自古空遗恨，好梦由来最易醒。
	命中只有八合米，走尽天下难满升。知恩报恩天下少，反面无情世间多。
	荣宠旁边辱等待，贫贱背后福跟随。各人生死各人了，管人闲事受人磨。
	易涨易退山溪水，易反易覆小人心。红粉佳人休说老，风流浪子莫叫贫。
	龙游浅水遭虾戏，虎落平阳被犬欺。得食猫儿强似虎，褪毛鸾凤不如鸡。
	为人莫作千年计，三十河东四十西。当路莫栽荆棘树，它年免挂子孙衣。
	天上众星皆拱北，世间无水不朝东。笋因落箨方成竹，鱼为奔波始化龙。
	屋漏偏遭连夜雨，船慢又遇顶头风。记得少年骑竹马，看看又是白头翁。
	美人绝色原妖物，乱世多财是祸根。畜牲易度人难度，宁度畜牲不度人。
	天作棋盘星作子，水有源头木有根。昨日花开今日谢，百年人有万年心。
	北邙荒冢无贫富，玉垒浮云变古今。世事茫茫难自料，清风明月冷看人。
	守口不谈新旧事，知心难得两三人。欲知世情须尝胆，会尽人情暗点头。
	是非只为多开口，烦恼皆因强出头。人生七十古来稀，问君还有几春秋。
	莺花犹怕春光老，岂可教人枉度春。一年之计在于春，一日之计在于晨。
	一家之计在于和，一生之计在于勤。一朝天子一朝臣，一辈新鲜一辈陈。
	一苗露水一苗草，一层山水一层人。闷坐书馆闲操心，看来全是论古今。
	书中有真就有假，世人认假不认真。假作真时真亦假，真作假时假也真。
	真真假假难分解，假者自假真自真。回忆世情般般假，借假修真破迷津。
	由来富贵三更梦，何必楚楚苦用心。识透人情惊破胆，看穿世间心胆寒。
	白璧易埋千古恨，黄金难买一身闲。人生究竟归何处，看破放下随万缘。
	佛法浩瀚广无边，度尽人间苦和难。开启自性真智慧，笑游清秀山水间。

## 维森莫纳莫帅

> 材料小玩家

> 来喔，

念奴娇 登旸台山绝顶望明陵（清 王鹏运）

	登临纵目，对川原绣错，如襟接袖。指点十三陵树影，天寿低迷如阜。
	一霎沧桑，四山风雨，王气消沈久。涛生金粟，老松疑作龙吼。
	惟有沙草微茫，白狼终古，滚滚边墙走。野老也知人世换，尚说山灵呵守。
	平楚苍凉，乱云合沓，欲酹无多酒。出山回望，夕阳犹恋高岫。

《清平乐》夏承焘 鸿门道中（一九二一年）

	吟鞭西指，满眼兴亡事。一派商声笳外起，阵阵关河兵气。 马头十丈尘沙，江南无数风花。塞雁得无离恨，年年坠坠天涯。

## 骆驼

> 特种车辆设计师

袁崇焕

	重整旧戎衣，行途赋采薇。
	山河今尚是，城郭已全非。
	马自趋风去，戈应指日挥。
	臣心期报国，誓唱凯歌归。


